\id HEB
\ide UTF-8
\rem Copyright Information: Creative Commons Attribution-ShareAlike 4.0 License
\h इब्रानियों
\toc1 इब्रानियों
\toc2 इब्रानियों
\toc3 इब्रानियों
\mt1 Hebrews
\mt1 इब्रानियों
\c 1
\s परमेश्वरैरा वचन,पुत्रै ला
\p
\v 1 "पुरामणैं जुगा मझ परमेश्वरै बबा दादा किना थौड़ु, थौड़ु करि,करि जां भांति,भांति सेईतै भविष्यवकता कैरै ला गलै करि,करि।"
\v 2 "ऐनह धियैड़िया कैरै अंता मझ असूंनि पुत्रैरै ला गलै कीइ, जैसनि तैनि सैरि चीजा कैरा वारस ठैहरा जां तैसैरै ला तैनि सारा जगत रचौरि आ।"
\v 3 "सै तैसेरि सुरगेरी महिमाइरा परकाश जां तैसैरै त्तवैरि शुध छाप आ, जां सभनियां चीजानि अपड़ै सामरथैरै वचना ला संभअता आ सै पापानि धौ करि उथड़ि ठाहरि पन महामहिमैरै देहिणैं बेइठा।"
\v 4 "जां स्वर्गदूता किना तियाऊतै उतम ठैहरा, जियाउता तैनि तैनह किना बड़ै पदैरा वारस भुइया उतम नां पा।"
\s परमेश्वरैरै पुत्रैरी महानता
\p
\v 5 "कियोंकि स्वर्गदूता मजझ तैनि केखणि तैनह सुण बौलु, कि तु मिंडा पुत्र आ, आज तु मुह किना पेइदा भुआ? जां फिरि ऐ, कि, कि अऊं तैसैरा पिता आ, जां सै मिंडा पुत्र भूंणां।"
\v 6 "जां जेखणि पेहिलैनि संसारा मझ फिरि अणता आ, ता बौलता, कि परमेश्वरैरै सभ स्वर्गदूता तैसनि दण्डवत कैरिया।"
\v 7 "जां स्वर्गदूता आत्मा कैरै बारै मझ ऐ बौलता आ, कि सै अपड़ै दूतानि पवन, जां, जां अपड़ै सेवकानि धधकति आग बणांता आ।"
\v 8 "पर पुत्रा सुण बौलता, कि हे परमेश्वर कि तिंडा सिंघासन युगायुग तेइनि रैहला तिंडै राज्यैरा राज दण्ड धरमि न्यायैरा राज दण्ड आ।"
\v 9 तीं धरमा सुण प्रेम जां अधर्मा सुण बैर सहभागि रखा; ऐस कारणां परमेश्वर तिंडै सैथिया किना बधि करि हरष रूपि तैला ला मिंडा अभिषेख किया।
\v 10 "जां ऐकि , हे प्रभु, आदि मझ तीं जगतैरि नींव रखि, जां सुरग तिंडै हथा कैरि कारिगिरि आ।"
\v 11 सै ता नाश भौ गांहणैं;पर तु बणि रीहणां: जां सै सारै लिकड़ै बि पुरांणैं भौ गाहणैं।
\v 12 "जां तु तैनहनि चादरि मझ लपैटैला, सै लिकड़ै बैदलि गांहणैं पर तु सैहै आ, जां तिंडै साला कैरा अंत नं भूंणां।"
\v 13 "जाम स्वर्गदूत मझ तैनि कौस सुण केखणिं बौलु, कि तु मिंडै दांऐं बेश, जेकणि अऊंतिंडै बैरियांनि तिंडै पैइड़ा हैटांइरि पीढ़ि न करि दियूं।"
\v 14 "किया सै सैरि सेवा टैहल कांनै बैइ आत्माइ नैणति, जै उदार पांणै बाआनि सेवा कांनैरै तेइनि भेइजियूंति।"
\c 2
\s महांन उदार
\p
\v 1 "ऐस कारण चेहिंतु, कि अइ तैनह गला पन जै अउ शुणौरि ऐंति, हौरा बि मन लैइया, ऐतियूं न भुइआ कि बैहकि करि तैनह किना दूर चलि गैहिया।"
\v 2 "कियोंकि जै वचन स्वर्गदूता ला बोलियोऊरा थिया, जां सै सिथिर रिआ जां हरेक अपराध जां अज्ञा न मनणैंरा ठीक,ठीक बदला मैआ।"
\v 3 "ता अइ लौक ऐतियै ब़डै उदार सेइतै निश्चिंत रैहि करि किं करि बचि सकतै? जैसैरि चरचा पेहिलै प्रभु ला भौरि आ, जां शुणनै बा आ ला असूंनि पका भुआ।"
\v 4 "जां सेईतै परमेश्वर बि ऐपड़ि इच्छाइरै अनुसार चिन्हा, जां अदभुत कंमा, जां कई परकारैरै सामरथैरै कंम, जां पवितर आत्मांइरै वरदांना कैरै बंटणैण ला ऐसैरि उगाहि दींता आ।"
\s महान उदार कर्ता
\p
\v 5 "तैनि तैस एईणैं बाऐ संसारानि जैसैरि चरचा अइ कातै आंतै, स्वर्गदूता कैरै अधींन न किया।"
\v 6 "वरन कुनकियै बौलि, ऐ उगाहि दितौरि आ, कि मेहिणु कुतु आ, कि तु तैसैरि सुधि लींता आ? या मेहिणुआं कैरा पुत्र कुतु आ, कि तु तैस पन दृष्‍टि काता आ।"
\v 7 "तीं सै स्वर्गदूता किना किछै घट किया; तीं तैस पन महिमा जां आदरिरा मुकुट रखा, जां तैसनि अपड़ै हथा कैरै कंमा पन अधिकार दितौरा आ।"
\v 8 "तीं सारु किछ तैसैरै पैइड़ा हैट करि दिता; एठणिरै तेइनि जेखणिं कितैनो सभ किछ तैसैरै अधींन करि दितु, ता तैनि किछ बि रखि न छडु, जै तैसैरै अधींन न भुइया; पर अइ ऐमहि तेइनि षरु किछ तैसैरै अधींन न तकांतै।"
\v 9 "पर अइ यीशुनि जै स्वर्गदूता किना किछै घट कियाउरा थिया, मोउतिरा दुख उठांणैरै कारण महिमां जां आदरिरा मुकुट ला करि तकांतै; तांकि परमेश्वरैरै अनुग्रह सेईतै हरेक मेहिणुंरै तेइनि मोऊतिरा सुवाद चैखिया।"
\v 10 "कियौकि जैसैरै तेइनि सारु किछ आ, जां जैत ला सारु किछ आ, तैसनि ऐहै अछु लगु कि जां सै बड़ै सारै पुत्रानि महिमाइ मझ पुजैइया, ता तैनहैरै उदार कानाहरानि दुख उठांणैरै ला सिध कैरिया।"
\v 11 "कियंकि पवितर कांनै बआ जै पवितर कैरियूंतै, सभ एकियै मूला किना आंतै; ऐसै कारण सैह तैनहनि भा बौलणाम ला न लैजैइयूंता।"
\v 12 "पर बौलता आ, कि अऊं तिंडा नां अपड़ै भाईयानि शुणाला जां सभाइरै बिच मझ मूं तिंडा वचन प्रचार कांनां।"
\v 13 "जां फिरि ऐ, कि अऊम तैस पन विश्वास रखैला, अऊं तैनह छोकुरुआ सेईतै जै परमेश्वरै मूंनि दितौरै आंतै।"
\v 14 "एठणिरै तेइनि जेकणि शरीर मासैरै जां खूंन ऐरै हिसै दार आंतै, ता सै ऐपु बि तैनहैरै समांन तैनह कैरा सहभागि भौ गिया; तामकि मौउति ला तैसनि जैसनि मोउति पन शैक्ति मैऔरि थीं अर्थात शैतानानि निकम्मां करि दिया।"
\v 15 "जां जैथरै मोउतिरै डरै ला मारै जिन्दगि भर दास रिआउरै थिऐ, तैनहि छडा लिया।"
\v 16 कियोंकि सै ता स्वर्गदूतानी न वरन अब्राहिमैरै बशानि संभअता आ।
\v 17 "ऐस कारणां तैसनि विश्वास चेईथा थिया,कि सभनियां गला मझ अपड़ै भाइया समाण बैणिया; जैत ला सै तैनह गला मझ जै दया महायाचक परमेश्वरा धैरै सबंध रखतै आंतै,अक दयालु कनै विश्वासयोग्य बणा कनै ताकि पापी लौका कैरा प्रश्चित कैरिया ।"
\v 18 "कियोंकि जेखणि तैनि परिक्षाइरि दशाइ मझ दुख उठा, तां सै तैनहेरि मजत करि सकता आ, जैनहेरि परिक्षा भूंति आ।"
\c 3
\s यीशु मुसै कना महान
\p
\v 1 "जां हे पवितर भैइयो तुऐ जै सुरगैरै शिदांणां मझ सहभागि भुइया, तैस प्रेरिता जां महायाचक यीशु पन जैसनि अइ भेइजणां सहभागिअंगीकार कातै आंतै ध्यांन करा।"
\v 2 "जै अपड़ै नियूकत कांनै बाऐ विश्वास ऐरै काबल थिया, जीं मूसा बि परमेश्वर तैसैरै सारै घरा मझ थिया।"
\v 3 "कियोंकि सै मुसैनि याऊतु बधि करि महिमारै काबल समझाइ ग्या, जियाऊतु कि घरैरा बणांणैं बआ घरा किना बधि करि आदर रखता।"
\v 4 "कियोंकि हरेक घरैरा कौ न कौ बणांणै बआ भूंता, पर जैनि सभ किछ बणांऊं से परमेश्वर आ।"
\v 5 " मूसा ता परमेश्वर तैसैरै सैरु घरा मझ सेवका सहि विश्वास ऐरै काबल रिहा, कि जैनह गला कैरा विचार भूंणैं बआ थिया, कि तैनैहैरि उगाहि दिया।"
\v 6 "पर मसीह तैसैरै घरैरा अधिकारि आ, जां तैसैरु घर अहि आंतै, अगर अहि हिमति पन, जां अपड़ी विश्वास आशा ऐरै घमण्डा पन अमत तेइनि सिथिर रिहा।"
\s अविश्वाशैरै प्रति चेतावनी
\p
\v 7 "जीं पवितर आत्मां बौलता, कि अगर आज तुऐ तैसैरा शब्द शुणां।"
\v 8 "ता अपड़ै मनानि कठौर मेईं करा,जीं कि गुसा दीणैरै टैंमा जां परिक्षाइरि धियैड़ि जंगला मझ कियाऊरु थियूं।"
\v 9 जैड़ि तुआड़ै बब दादै मूनि जाचि करि परखा जां चाहिआ साला तेनि मिंडै कंम तकाई।
\v 10 "ऐस कराणां अऊं तैस टैंमैरै लौका किना रुशौरा रिहा, जां बौलु, ऐनह कैरै मन सदा भटकतै रीहंथै, जां तैनहै मिंडै रसतै न परियांणैं।"
\v 11 तां मीं गुसै मझ एईछि करि कसम खई कि सै मिंडै विशरांमा मझ परवरश न कैरियूंणां।
\v 12 "हे भैइयो, चौकस रैहा, कि तुआं मझ ऐतियाबुरा जां अविश्वास मन न भुइया, जै जींतै परमेश्वरा किना दूर हठि गैहिया।"
\v 13 "वरन जैसै धियैड़ि तेइनि अजौकि धियाड़ि बोलियूंति, हर धियैड़ि एकि दूसरैनि समझांतै रैहा, ऐतियूं न भुइया कि तुआं मैझियां कौ जणां पापैरै छला मझ एइछि करि कठौर भौ गैहिया।"
\v 14 "कियोंकि अहि मसीह रै सहभागि भौरै आंतै,अगर अहि अपड़ै पेहिलै भरौसै पन अंत तेइनि दृढ़ताइ सेइतै सिथिर रिहा।"
\v 15 "जीं बौलतै, अगर आज तुऐ तैसैरा शब्‍द शुणां, ता अपड़ै मनानि कठौर मेईं करा, जीं कि गुसा दीणैरै टैंमा कियाऊरि थियूं।"
\v 16 भला कुनहै लौकै शुणि करि गुसा दिता? किया तैनैह सभनियैं न जै मूसै ला मिसरा किना निकऔरै थियै?
\v 17 "जां सै चाहिआ साला तेइनि कुनहा लौका किना रुशि रिआ? किया तैनह सुण न, जैनहै पाप किया, जां तैनहेरि देह जंगला मझ पियोउरि रेहि।"
\v 18 "जाम तैनि कौस किना कसम ख ई , कि तुऐ मिंडै आरांमा मझ परवेश न करि सकैलै? सिरफ तैनह सुण जैनहै अज्ञा न मनि?"
\v 19 "अहि तकांतै आंतै, कि सै अविश्वास शैरै कारण परवैश न करि सकै।"
\c 4
\s परमेश्वरैरै मैणुवा कैरा अराम
\p
\v 1 "एठणिरै तेइनि जां कि तैसैरै आरांमा मझ हाजर भूंणैरि प्रतिज्ञा एमहि तेइनि आ, तां असूं डैरिणुं चेहिंथु, ऐतियूं न भुइया , कि तुआं मझां कौ जंणां तैस किना रींहता रिहा।"
\v 2 "कियोंकि असूंनि तैनहेरा सुसमाचार शुणाऊरा आ, पर शुणौरै वचना किना तैसनि कौ फेइदा न भुआ; कियोंकि शुणनै बआ कैरै मना मझ विश्वास शै सुण न बेइठा।"
\v 3 "ता अइ लौक ऐतियै ब़डै उदार सेइतै निश्चिंत रैहि करि जगत किं करि बचि सकतै? जैसैरि चरचा पेहिलै प्रभु ला भौरि आ, जां शुणनै बा आ ला असूंनि पका विश्वास भुआ।"
\v 4 "कियोंकि सैतुइं धियैड़िरै बारै मझ तैनि ऐ बौलौरु आ, कि परमेश्वरै सैतुईं धियैड़ि अपड़ै सभनियां कंमानि निबटा करि आरांम किया।"
\v 5 "जां ऐसै ठाहरि फिरि ऐ बौलता आ, कि, कि सै मिंडै आरांमा मझ हाकर न भौ सकतै।"
\v 6 "ता जा ऐ गल बाकि आ, कि कियाउतै हौरै आंतै, जै तैस आरांमा हाजर भुइया, जां जैसनि तैसैरा सुसमाचार पेहिलै शुणाऊरा आ, तैनहै अज्ञा न मनणैरै कारण तैत मझ हाजर न भुआ।"
\v 7 "तां फिरि सै कुसकेइ बिशेष धियैड़िनि ठैहराइ करि ऐथरि धियैड़ि बाद दाउदेरि किताबि मझ आजैरि धियाड़ि बौलति आ, जीं पेहिलै बौलौरु आ, कि अगर तुऐ तैसैरा शब्द शुणां ता अपड़ै मनानि कठौर मेईं करा।"
\v 8 "जां अगर यहोशु आरांमा मझ हाजर भौ गांथा, ता तैत कना बाद दूसरि धियैड़िरि चर्चा न भूंति।"
\v 9 बुझि लिया कि परमेश्वरैरै लौकानि सब्तैरा आरांम बाकि आ।
\v 10 "कियोंकि जैनि तैसैरै आरामा मझ हाजरि दिति , तैनि बि परमेश्वरैरि अपड़ै कंमानि पूरा करि, करि आरांम किया।"
\v 11 "अहि तैस आरांमा मझ परवेश भूंणैरै तेइनि कोशीश कैरिया, ऐतियूं न भुइया कि कौ जंणां तैसैरि अज्ञा न मनि करि गिरि पुइया।"
\v 12 कियोकि परमेश्वरैरा वचन जीवत आत्माईरि भावनाईनि जां मन विचारानि जांचता आ।
\v 13 "जाम सृष्टिरि कौ चीज तैस किना छपौरि न आ वरन जैस सुण असूं कंम आ, तैसैरै टीरा सामणैं सैरि चीजै खुलि जां बेपड़दा ऐंति।"
\s बड़ा महायाचक
\p
\v 14 "जां असैड़ा याउता बडा महायाचक आ परमेश्वर आ, जै सुरगा किना भौ करि गिया,।"
\v 15 "कियोंकि असैड़ा ऐतिया महायाचक न आ, जै असेड़ि कैमजोरि मझ असूम सुण दुखि न भौ सैकिया, वरन सै सभनियां गला मझ परखता ता गिया, तां बि निष् पाप निकआ।"
\v 16 "एठणिरै तेइनि एइछा, अहि अनुग्रहैरै सिंघासनैरै नीड़ हियाब बनहि करि चला, जै जैरुरतिरै टैंमा दया असेड़ि मजत कैरिया।"
\c 5
\p
\v 1 "कियोंकि हर अक महायाचक मेहिणुआं किनां लिईयुंता आ,जाम मेहुणुआं कैरै तेइनि तैनह गला कैरै बारै जै परमेश्वरा सुण सबंध रैखति, ठैहैरैइयूंता: कि भैंट जां पाप बैलि चैढ़ैइया कैरिया।"
\v 2 "जां सै अज्ञैनियांनि, जां भूलै भटका सुण नरमी सुण व्यवहार करि सकता एठणिरैबतेइनि कि सै ऐपु बि कैमजोरि ला घिरौरा आ।"
\v 3 "जां एठणिरै तेइनि तैसनि चेहिंथु, कि जीं लौका कैरै तेइनि, तीं ऐअपड़ै तेनि बि पाप बैलि चाहढ़ांइयां कैरिया।"
\v 4 जां एऐ आदरिरा पद कौ अपड़ै आपा सुण न लींता। जेखणि तेइनि कि हारूनैरि परमेश्वरेरि ओर सेइतै ठैहराइ न गैहिया।
\v 5 "तीं ऐ मसीह बि महायाचक बणनैरि महिमा अपड़ै आपा किना न ली, पर तैसनि तैनिऐ दिति, जैनि तैस सुण बौलौरु थियूं, कि तु मिंडा पुत्र आ, आज मीं ऐ तु जमाऊरा आ।"
\v 6 "सै दूसरि ठाहरि बि बौलता आ, तु मलिकिसिदकेरि तैसै रीति पन सदा तेइनि याजक रिहा।"
\v 7 "तैनि ऐपड़ि शरीरा मझ रीहणैरि धियैड़ि मझ उथड़ै शब्दा मझ पुकारि ,पुकारि करि तैस सुण जै मोउति किना बंचा सैकिंथिया, प्रार्थना की जां भैक्तिरै कारण तैसैरि शुणि गैहि।"
\v 8 "जां पुत्र भूणां पन बि, तैनि दुख उठाइ, उठाइ करि अज्ञा मनणि शिखरि।"
\v 9 "जां सिध बणि करि, अपड़ै सभ अज्ञा मनणै बआनि सदा कालैरै तैस उदारैरा कारण भौ गिया।"
\v 10 जां तैसनि परमेश्वरेरि ओर सेईतै मलिकिसिदकेरि रीति पन महायाचक ऐरा पद मैआ।
\s विश्वाशा कना भटकणैरा परिणाम
\p
\v 11 "एसैरै बारै मझ असूं बैड़ि गलै बोलणि एंति, जै सैमझणिं बि मुशकल ऐंति।"
\v 12 "टैंमैरै विचार सेइतै ता तुआंनि गुरु भौ गांहणु चेहिंतु तां बि कुतु ऐ जैरुरि आ, कि कौ तुआंनि परमेश्वरेरै वचना कैरि शिकशा फिरि शिरांणिं कि, कि तुआंनि अनैरै बदलै एमहि तेइनि दुध ऐ चेहिंथु।"
\v 13 "कियोंकि दुध पीणारै बच्चैनि ता धरमैरै वचनैरि सहभागि पैहचांहण न भूंति, कियोंकि किसै बालक आ।"
\v 14 "पर अन सयांणा कैरै तेइनि, जैनहैरै कोशीश कातै -कातै, भला बुरा मझ, भैद कांनैरै तेइनि पक्कै भौ गियाउरै "
\c 6
\p
\v 1 "एठणिरै तेइनि एइईछा मसीह रि शिक्षाईरी पेहिलि गलानि छडि करि, अहि सिधताइ धैरै चलतै गांहथै, जाम मौरै कंमा किना मन फैरनै, जां परमेश्वरा पन विश्वास कांनां।"
\v 2 "जां बपतिस्मां जां हत रखणैं, जां मौरा कैरा जी उठणां, जां अनंत न्यायैरि शिकशा रूपी नींह, फिरि ना रैखिया।"
\v 3 "जां अगर परमेश्वर चैहिया, ता असूं ऐहै कांनु।"
\v 4 "कियोंकि जैनहै अक बारि ज्योति पइ, जै सुरगैरै बरदांनैरा सुआद चखि चुकौरै आंतै जां पवितर आत्माइरै सहभागि भौ चुकौरै आंतै।"
\v 5 जाम परमेश्वरैरै उतम वचनैरा जां एईणैम बाऐ जुगैरि सामरथैरा सुआद चखि चुकौरै आंतै।
\v 6 "अगर सै भटकि गैहिया, ता तैनहनि मन फैरनैरै तेइनि फिरि नंवां अन्होना आ; कियोंकि सै परमेश्वरैरै पुत्रानि अपड़ै तेइनि फिरि क्रूसा पन चाहड़रै आंतै, जां प्रगट पन तस पन कलंक लांतै आंतै।"
\v 7 "कियोंकि जै जैमीन झैड़िरै पैणिंनि जै तैस पन बार,बार पूंतु, पी करि जैनह लौका कैरै तेइनि सै बैइयूंति, तैनहैरै कंमैरा शाग पात उगांति आ, सै परमेश्वरा किना आशीष पामति।"
\v 8 "पर अगर सै झैड़ि जाम ऊंटकटारै उगांति, ता निकम्मि जां शराप भूणाम पन आ।"
\v 9 "पर हे पियारो अइ ऐ गलै बौलतै आंतै, तां बि तुआड़ै बारै मझ अहि ऐत किना अछि जां उदार बैइ गला कैरा भरौसा कातै आंतै।"
\v 10 "कियोंकि परमेश्वर अधरमी न आ, कि तुआड़ै कंम, जां तैस प्रेमानि भुलि गैहिया, जै तुऐ तैसैरै नांईऐरै तेइनि ऐसै रीति ला लुहा आ, कि पवितर लौका कैरि सेवा की, जां बौलतै बि आंतै।"
\v 11 "पर अहि बड़ु चांहथै, कि तुआं मझां हरेक जंणां अंत तेइनिपूरि आशाइरै तेइनि ऐतैइ ऐ सचि कोशीश कातै रैहा।"
\v 12 "तां कि तुऐ अई मेइं भौ गहा; वरन तैनहैरा अनुकरण कर विश्वास जां धीरजै ला प्रतिज्ञाइ जां वाचाइ कैरै बारस ऐंति।"
\s परमेश्वरैरी अटल प्रतिज्ञा
\p
\v 13 "जां परमेश्वरै अब्राहिमानि प्रतिज्ञा दींतै टैंमा जां कि कसम खांणैरै तेइनि कौसकियैनि ऐपु किना बडा न पा, ता अपड़िऐ कसम खा करि बौलु।"
\v 14 "कि अऊं सचमुच तऊंनि बड़ि आशीष दैला, जां तिंडि संतांन बधिंता गाहला।"
\v 15 जां ऐसै रीति ला तैनि धिरज रखि करि प्रतिज्ञा कियाउरि गल प्राप्त किइ।
\v 16 मेहिणुं ता ऐपु किना कौसकियै बडैरि कसंम खांतै जां तैनहैरै हरेक विवादैरा फैसला कसमि ला पक्का भूंता।
\v 17 "एठणिरै तेइनि जेखणि परमेश्वरै प्रतिज्ञा कैरै वारसा पन होरु बि साफ रीति ला प्रगट कांनु चहुं, कि तैसैरि मंशा बदलि न सकति तां कसम बिच मझ अंणि।"
\v 18 "तांकि दो बे-बदल गला ला जैनहैरै बारै मझ परमेश्वरैरा झूठा ठैहरना अन्होना आ, तैसै आशाइनि जै सामणै रखौरि आ प्रप्त कैरिया।"
\v 19 "सै आशा असैड़ै प्राणैरै तेइनि ऐतिया लंगर आ जै सिथिर जां सच आ, जां पड़दै अंतर तेइनि पूजांता आ।"
\v 20 "जैड़ि यीशु मलिकिसिदकेरि तैस रीति पन सदा कालैरा महायाचक बणि करि, असैड़ै तेइनि अगवैइरि रीति पन परवेश्वर भौरा आ।"
\c 7
\s मलिकिसिदक याचक
\p
\v 1 "ऐ मलिकिसिदक शालेमैरा राजा, जां परमप्रधांन परमेश्वरैरा याजक, सारै याजक बणि रींहता, जेखणि अब्राहिम राजानि मारि करि याउरा थिया, ता ऐनि ऐ तैस सुण मिइ करि तैसनि आशीष दिति।"
\v 2 "ऐतनियै अब्राहिमै सैरि चीजा कैरा दैशुआं अंश बि दिता, ऐ पेहिलै अपड़ै नांइऐरै मतलबैरै अनुसार, धरमैरा राजा, जां फिरि शालेम अर्थात शांतिरा राजा आ।"
\v 3 "जैसैरि न बब मा, न बंश आ, जैसैरै न धियैड़िया कैरि शुरुआत न प्राणा कैरा अंत आ; पर परमेश्वरैरै पुत्रा समांन ठैहरी करि सै सदा तेईनि याजक बणि रींहथा।"
\v 4 "ऐबै ऐत पन ध्यांन करा कि ऐ कैतिआ महांन थिया, जैसनि कुलपति अब्राहिमै अछै किना अछै लुटौरै मालैरा दैशुवां हिसा दिता।"
\v 5 "लेविरि संतांनि मझां जै याजकैरा पद पांतै, तैनहनि आज्ञा मैऔरि आ, कि लौकानि अर्थात अपड़ै भैइयो किना चहि सै, अब्राहिमेरि देहि ऐकिना, किना जंमौरै भुइया, व्यवसथाइ अनुसार दैशुवां हिसा लिया।"
\v 6 "पर ऐनि , जै तैनहैरै बंशा किना बिना थिया, अब्राहिमा किना दैशुवां हिसा लिआ जां जैसनि प्रतिज्ञाइ मैऔरि थी तैसनि आशीष दिति।"
\v 7 "जां तैत मझ शक न आ, कि हैलका बडै किनां आशीष लींता।"
\v 8 "जां ऐड़ि ता मरनाहर मेहिणुं दैशुवां हिसा लींतै आंतै, पर तैड़ी सैहै लींता आ, जैसैरि उगाहि दिइयूंति, कि सै जींता आ।"
\v 9 "ता अहि ऐ बि बौलि सकतै, लेवि बि, जै दैशुवां हिसा लींता आ, अब्राहिमै ला दैशुवां हैसा दिता।"
\v 10 "कियोंकि जैस टैंमा मलिकिसिदकै तैसैरै बाबै सुण भैंट की, तैस टैंमा सै अपड़ै बाबेरि देहि मझ थिया।"
\v 11 "अगर लेवीज याजक पदैरै ला सिध भौ सकति, ता फिरि कुतु जैरुरत थी, कि दूसरा याजक मलिकिसिदकेरि व्यवस्थाई पन खड़ा भुइया, जां हारूनेरि रीतिरा न शुणैइयो।"
\v 12 "कियोंकि जेखणि याजकैरा पद बैदलयूंता, ता व्यवसथाइरा बि बदलणां जैरुरि आ।"
\v 13 "कियोंकि जैसैरै बारै मझ ऐ गलै बोलियूंति, कि सै दूसरै गौत्रैरा आ, जैत मझां कुनि बि वैदीरि सेवा न की।"
\v 14 "ता प्रगट आ, असैड़ा प्रभु यहुदा कैरै गौत्रा किना पेइदा भुआ, जां ऐस गौत्रैरै बारै मझ मूऐ याजक पदैरि किछ चरचा न की।"
\v 15 जा जेखणि मलिकिसिदकैरै समान अक हौरा ऐतिया याजक पेइदा भूंणै बआ थिया।
\v 16 "जै शारिरिक आज्ञाईरा व्यवसथाइ अनुसार याजक न आ, पर अबिनाशि जीवनैरै सामरथैरै अनुसार शरिर नियुक्त भुइया ता असैड़ा दवा हौरा बि सपष्टाइ सेईतै प्रगट भौ गिया।"
\v 17 "कियोंकि तैसैरै बारै मझ ऐकैइ उगाहि दियोउरि आ, कि तु मलिकिसिदकेरि रीती पन जुगाजुगा याजक आ।"
\v 18 "निदान, पेहिलि आज्ञा कमजौर; जां निष्फल भूंणै ला छपि गैइ।"
\v 19 ऐठणीरै तैईनी व्यवसथाई ठैहरी कौ गल न कि। जां तैसेरि ठाहरि अक ऐतैइ उतम आशा रैखि जैत ला अहि परमेश्वरैरै नीड़ गहि सकतै।
\v 20 जां एठणिरै तेइनि मसीहरि नियुक्ति बगैर वाचाइ कसमि न भुई।
\v 21 "कियोंकि सै ता बगैर कसमि याजक ठैहरैइ गियै जैनि तैसैरै बारै मझ बौलु, कि प्रभु कसम वाचा खइ, जां सै तैस किना फिरि न पछताला, कि तु जुगाजुगा याजक आ।"
\v 22 यीशु अक उतम वाचाइरा जामिन ठैहरा।
\v 23 "सै बड़ै याजक बणतै इयै, ऐसैरा कारण ऐ थिया, कि मोउत तैनह रीहणां न दिइंथि।"
\v 24 "पर ऐ जुगाजुगा रिइंथिया,ऐस कारणां तैसैरा याजक पद अटअ आ।"
\v 25 "ऐसै कारणां जै तैस ला परमेश्वरा किन एईंतै, तैनहैरा पूरा,पूरा उदार करि सकता, कियोंकि सै तैनहैरै तेइनि विनति कांनानि सदा जींता आ।"
\v 26 "ऐतिया ऐ महायाचक असैड़ै काबल थिया, जै शुध, जां पवित्र निरमल, जां पापिया किना अलग, जां सुरगा किना बि उथड़ा कियाउरा भुइया।"
\v 27 जां तैनह महायाचक कैरि जैरुरत न आ कि हर रौज पेहिलै अपड़ै पापानि जां फिरि लौका कैरै पापानि बैलिदांन चैढ़ैइया; कियोंकि तैनि अपड़ै आपानि बैलिदांन चाहड़ि करि तैसनि अकै बार निपटा दिता।
\v 28 "कियोंकि व्यवसथा ता कमजौर मेहिणुनि महायाचक बणांति आ, पर तैसै वाचाइरा वचन जै व्यवसथाइ किना बाद खैयोउरि आ, तैस पुत्रानि बणांता जै युगायुग तेइनि सिद कियाऊरा आ।"
\c 8
\s यीशु ऐसैड़ा महायाचक
\p
\v 1 "ऐबै जै गलै अहि बौलतै आंतै, तैनह मझां सभनियां किना बडि गल ऐ आ, कि असैड़ा ऐतिया महायाचक आ, जै सुरगा पन महिमामरै सिंघासना पन देहिणैं गहि बेइठा।"
\v 2 "जां पवित्र मंदर जां तैस सच्चै तैंबुरा सेवक भुआ, जैसनि कुकियै मेहिणु न, पर फ्रभु खड़ा कियाउरा थिया।"
\v 3 "कियोंकि हर अक महायाचक भैंट, जां बैलिदान चाहढ़नैरै तेईनि ठैहरैइयूंता,ऐस कारणां जैरुरि आ कि ऐस किन बि किछ चाहढ़नैरै तेइनि भुइया।"
\v 4 "जां अगर सै धैरति पन भूंता ता कैदि याजक न भूंता, एठणिरै तेइनि व्यवसथाइ अनुसार भैंट चढाणै बाऐ ता आंतै।"
\v 5 "जै सुरगगेरि चीजा कैरि सेवा कातै, जीं जेखणि मुसा घर मंदर,बणांणा पन थिया, ता तैसनि ऐ चैतावनि मैइ, कि तका जै नैमूंना तऊंनि पहाड़ा पन लुहाऔरा थिया, तेठणिरै अनुसार सभ किछ बणाई।"
\v 6 "पर तैसनि तेनह याचका कना बढी करी सेवकाई यीशुनी मैई कैईनि कि सै तैसैरी उतम भाष्ईरा मझाटा थ्या, मसीह जै होरि उतम व्यवस्था वाचाइरै सहारै बैनहि।"
\v 7 "कियोंकि अगर सै पेहिलि वाचा निर्दौष पवित्र भूंति, ता दूसरिरा मौका न तौपतै।"
\v 8 "पर सै तैनह पन दौष ला करि बौलता, कि प्रभु बौलता आ, तका सै धियैड़ि एईंति, कि अऊं इस्राइलैरै घरांनै सेईतै, जां यहुदैरै घरांनै सुण, वाचा बनहैला।"
\v 9 "ऐ तैस वाचाइ सहि न भूंणि, जै मीं दैशा तैनहैरै बब दादा सुण बनहौरि थी, जां मीं तैनहैरि सुधि न लीइ; प्रभु बौलता आ।"
\v 10 "फिरि प्रभु बौलता आ, कि, कि जै वाचा मीं तैनह धियैड़िआ किना बाद इस्राइलैरै घरांनै सुण बनहैला, सै ऐ आ, कि अऊं ऐपड़ि व्यवस्थाइनि तैनह कैरै मना मझ सुटैला, जां तैसनि तैनहैरै दिला पन रखैला, जां अऊं तैनहैरा परमेश्वर ठैहरैइयूंणां, जां सै मिंडै लौक ठैहरैइयूंणैं।"
\v 11 "जां हरेक अपड़ै दैशा बआनि जां अपड़ै भैई नि ऐकैइ शिकशा ना दैला, कि तु प्रभुनि परियांण कियोंकि हैलकै किना बडै तेइनि सभ मूणि बुझि लैलै।"
\v 12 "कियोंकि अऊं तैनहैरै अधरमैरै बारै मझ दयाबंत भूणां, जां तैनहैरै पापानि फिरि याद न करैला।"
\v 13 "नेंवि वाचारै स्थापनाइ पन तैनि पेहिलि वाचा पुरांणि ठैहराइ, जां जै चीज पुरांणि भौ गांहथि सै खत्म भौ गांहणि जैरुरि आ।"
\c 9
\s पार्थिव तम्बू मझ सेवा
\p
\v 1 "निदाम, तैसै पेहोलि घरा मझ बि सेवाइरै वाचाईरै नियम थियै; जां ऐतिया पवित्र ठाहर जै ऐस संसारैरि थि।"
\v 2 "अर्थात अक घर बैणैइया, पेहिलै तैंबु मझ दीआ, जां मैज, जां भैंटिरि रोटि, जां सै पवित्र ठाहर शुणैयूंति।"
\v 3 "जां दूसरै पड़दै पिचांलिं सै घर थिया, जै परम पवित्र ठाहर शुणैइयुंति।"
\v 4 "तैस मझ सुनैरि वैदी, जां सुनै ला मढ़ौरा संदूख जां ऐत मझ मनै ला भरौरा सुनैरा मर्तबान जां हारनैरि छड़ि जैत मझ फल फुल रैखियेऊरै थ्यै जां वाचाईरि पैटि थी।"
\v 5 "जां तैत पन दोयो महिमाइरा तेजोमय किठै थियै, जै छांऊल कियाउरै थियै: ऐनहैरा अक- अक करि विचार कांनैरा एमहि मौका न आ।"
\v 6 "जां ऐ चीजै ऐसै रीति ला तियार भौ चुकि, तां पेहिलै घर मझ ता याजक हर टैंमा परवेश करि,करि सेवाइरै कंम निभांतै थियै।"
\v 7 "पर दूसरै मझ सिरफ महायाचक साल भरि अकै बार गांहथा आ, जां बगैर खूंन लियै न गांहथा; जैसनि सै अपड़ै तेइनि हौरा लौका कैरि भूल चूकैरै तेइनि चढ़ावा चाहढ़ता आ।"
\v 8 "ऐत ला पवितर आत्मां ऐहै लुहअती आ, कि जेखणि तेइनि पवितर घरा मंदरा रस्ता प्रगट न भुआ।"
\v 9 "जां ऐ तैंबु ता वर्तमाना टैमैरै तेइनि अक द्रष्टांत आ, जैत मझ ऐतैइ सेवा जां बैलिदान चढ़ैइयूंतै आंतै, जैनह मझ अराधना कांनै बाऐ विवेक सिध न भौ सकतै।"
\v 10 "एठणिरै तेइनि कि सै सिरफ खांणै पीणैरि चीजै ना, जां भैंति, भैतिरै स्नान नियमैरै आधारा पन शरीरिक नियंम आंतै, जै सुधारैरै टैंमा तेइनि नियुक्त कियाउरै आंतै।"
\s मसीहरै लहूरि सामथ्र्य
\p
\v 11 "पर जेखणि मसीह एइणैं बाइ एछि,ऐछि चीजा कैरा महायाचक भौ करि या, ता तैनि हौरा बि बड़ै जां सिध तैंबु सुण भौ करि जै हथै ला बणाउरा न आ,अर्थात ऐसै सृष्टिरा न आ।"
\v 12 "जां बकरा जां बछड़ा कैरै खूंन ला न, पर अपड़ै तैस खूंनै ला अकै बार पवित्र ठाहरि मझ प्रवेश किया, जाम अनंत छुटकारा प्राप्त किया।"
\v 13 कियोंकि जेकणि बकरा जां दांता कैरा खूंन जां कलौरैरि धूड अशुध लौका पन छिड़कियूंणै ला शरीरैरि शुधताइरै तेइनि पवितर काति आ।
\v 14 "ता मसीह रा खूंन तैस जैनि अपड़ै आपानि सनातन पवित्र आत्माइ ला परमेश्वरैरै सामणैं निर्दौष चाहढ़ा, तुआड़ै विवेकानि मौरा कंमा मझां किना शुध करैला, तां कि तुऐ जींतै परमेश्वरैरि सेवा करा।"
\v 15 "जां तैसै कारणां सै नंविं वाचाइरा मझाटा आ,ताकि तैसेरी मोऊती ला छुटकारा पांणानी भौरि आ। शिदाऊरै लौक प्रतिज्ञाइरै अनुसार अनंत मीरासानि प्राप्त कैरिया।"
\v 16 कियोंकि जैड़ि वाचा बनहौरि आ तैड़ि वाचा बनहणैं बआ कैरि मोउतिरा समझि लींणा बि जैरुरि आ।
\v 17 "कियोंकि ऐतैइ वाचा जीती पन पक्की भूंति, जां जेखणि तेइनि वाचा कंमैरि न भूंति।"
\v 18 ऐठणिरै तेइनि पेहिलि वाचा बि बगैर खूंन ला न बैनहि।
\v 19 "कियोंकि जां मूसा सभनियां लौकानि व्यवसथाइरि आज्ञा शुणा चुका, ता तैनि बछड़ा जाम बकरा कैरा खूंन लै करि, पाणिं जां लाल उनै, जां जूफै सुण, रैसै किताबि पन जां सभनियां लौका पन छिड़कि दिता।"
\v 20 "जां बौलु, कि ऐ तैस वाचाईरा खूंन आ, जैसैरि आज्ञा परमेश्वरै तुआड़ै तेइनि दितौरि आ।"
\v 21 जां ऐसै रीति ला तैनि घर जां सेवाइरै सारै समांना पन खूंन छिड़का।
\v 22 "जां व्यवसथाइरै अनुसार सभ चीजै खूंनै ला शुध कैरियूंति ऐंति, जाम बगैर खूंन बहाऐ माफ न भूंति।" मसीहरै बलीदाना कना पाप माफ
\p
\v 23 "ऐठणिरै तेइनि जैरूरि आ, कि सुरगा मझ चीजा कैरै प्रति रूप ऐनहैरै ला शुध कैरियो; पर सुरगा मझ चीजै तुऐ ऐनह किना उतम बलिदाना ला।"
\v 24 "कियौकि मसीह तैस हथै ला बणाऊरै पवित्र मंदर जै सच्चै पवितर ठाहरिरा नैमूंना आ, प्रवेश न किया, पर सुरगा मझ प्रवेश किआ, तां कि असैड़ै तेइनि ऐबै परमेश्वरैरै सांमणैं लुहैइया।"
\v 25 "ऐहै न कि अपड़ै आपानि बार, बार चाहढ़ैइया, जींकि महायाचक प्रति साला दूसरैरा खूंन लै पवित्र ठाहरि प्रवेश काता रींहथा आ।"
\v 26 "न ता जगतैरि उतपैति किना लै करि तैसनि बार, बार दुख उठांअणां पूंता, पर ऐबै जुगैरै अंता मझ सै अक बारि प्रगट भुआ, तांकि अपड़ै बलिदानै ला पापानि दूर करि दिया।"
\v 27 जाम जीं मेहिणुआं कैरै तेइनि अक बारि मरना जां तैत बाद न्यायैरा भूंणा नियुक्त आ।
\v 28 "तींऐ मसीह बि बड़ा कैरै पाफनि उठाइ करि अक बारि बलिदान भुआ, जां जै लौक तैसैरि बाट जौंहथै आंतै, तैनहेरै उदारै तेइनि दूसरि बार बगैर पापै ला लैहियुंणा।"
\c 10
\s सिध वलिदान
\p
\v 1 "कियोंकि व्यवसथा जैत मझ एइणैं बैइ सच चीजा कैरा प्रतिबिंब आ पर तैनह कैरा असलि रूप न आ, एठणिरै तेइनि तैनह एकिऐ प्रकारैरै बैलिदाने ला जै हर साल अचूख चैढ़ैइयूंतै, नीड़ एईणैं बआनि कैदि सिध न करि सैकति।"
\v 2 "न ता तैनहैरा चाहढ़ांहनां बंद किना भौ गांहता? एठणिरै तेइनि कि जेखणिं सेवा कांनै बाऐ अकै बार शुध भौ गांहथै, ता फिरि तैनहैरा विवेक तैनहनि पापि न ठैहरांता।"
\v 3 पर तैनहै ला हर साल बैलिरै पापा कैरि याद भुइयां कैरींथि।
\v 4 "कियोंकि अनहौनी आ, दांता जां बकरा कैरा खूंन पापानि दूर कैरिया।"
\v 5 "ऐसै कारणां सै संसारा मझ एईंतै टैंमा मसीह बौलता आ, कि बैलिदान जां भैंट तीं न चहि, पर मिंडै तेइनि अक देह तियार की।"
\v 6 होम बैलि या जां पाप बैलि या चाहढना किना तु खुश न भुआ।
\v 7 "तां मीं बौलु, तका अऊं चलि या, पवितर शास्तरा मझ मिंडै बारै मझ लोखौरु आ, तां कि परमेश्वर तिंडि इछा पूरि कैरिया।"
\v 8 "परांन ता सै बौलता आ, कि न तीं बैलिदान जां भैंट जां होम बैलि जां पाप बैलियांनि चहुं, न तैनह ला खुश भुआ; अगर ऐ बैलिदांन ता व्यवसथाइरै अनुसार चाहढाइयूंतै।"
\v 9 "फिरि ऐ बि बौलता आ, कि तका, अऊं एईछि गिया, तां कि तिंडि इछा पूरि कैरुं, निदान, सै पेहिलै उठाइ दींता आ, तां कि हौरेनि नियुक्त कैरिया।"
\v 10 तैसै इछाइ ला अहि यीशु मसीह रि देह अकै बार बैलिदान चाहढ़नै ला पवितर कियाऊरै आंतै।
\v 11 "जां हर अक याजक ता खड़ै भौ करि हर रौज सेवा काता आ, जां एकिऐ परकारैरै बैलिदानानि जै पापानि कैदि दूर न करि सकतै, बार, बार चाहढ़ता आ।"
\v 12 पर ऐ मेहिणु ता पापैरै बदलै अकै बैलिदान सभनियांनि चाहढ़ि करि परमेश्वरैरै दैहिणैं गहि बेईठा।
\v 13 "जां तैसै टैंमा किना ऐसैरि बाट जौंहथा आ, तैसैरै बैरि तैसैरै पैइड़ा हेटिं पीड़ि बणैं।"
\v 14 "कियौकि तैनि एकिऐ चाहढ़ावै ला तैनहनि जै पवितर कैरियूंतै, सदा तैइनि सिध करि दितै।"
\v 15 जां पवितर आत्मां बि असूंनि ऐहै उगाहि दींतै आंतै; कियोंकि तैनि पेहिलै बौलौरु थियूं।
\v 16 "कि प्रभु बौलता आ; कि जै वाचा अऊं तैनह धियाड़िया किना बाद तैनह सुण बैनिहियूंणा, सै ऐ आ कि अऊं ऐपड़ि व्यवस्थाइनि तैनह कैरै मना पन लिखैला जां अऊं तैनहैरै विवैका मझ सुटैला।"
\v 17 "फिरि सै ऐ बौलता आ कि अऊं तैनहैरै पापानि, जां तैनहैरै अधर्मेरै कंमानि फिरि कैदि याद न करैला।"
\v 18 "जां जेखणि ऐनह कैरि माफि भौ गांहणि, ता फिरि पापैरा बैलिदान चाहढना न रीहणां।"
\s परमेश्वरा निड गाहा
\p
\v 19 "हे भैइयो, जेखणि कि असूंनि यीशुरै खूंन ला तैस नंवै जां जींतै रस्तै सेईतै पवित्र मंदर मझ परवेश कांनैरा हियाव भौ गियाऊरा आ।"
\v 20 "जै तैनि पड़दै अर्थात अपड़ै शरीरा जीवना मझां भौ करि, असैड़ै तेइनि अभिषेक किया।"
\v 21 "जां ऐठणिरै तेइनि कि असैड़ा ऐतिया महांन याजक आ, जै परमेश्वरैरै मंदरैरा अधिकारि आ।"
\v 22 "ता एईछा; अहि सच्चै मनै, जां पूरै विश्वास शै सुण, जां विवेक जां दौष दूर कांनैरै तेइनि दिला पन छिड़काव करि, जां शैरीर रनि शुध पैंणि ला धुआ करि परमेश्वरैरै सांमणै गैहिया।"
\v 23 "जां ऐपड़ि आशाइरै अंगीकारानि विश्वास ला पकड़ि रिहा; कियोंकि जैनि प्रतिज्ञा कियाऊरि आ, सै सच्चा आ।"
\v 24 "जां प्रेम, जां भलै कंमा मझ उसकांणैरै तेइनि एकि दूसरैरि चिंता कैरिया।"
\v 25 "जां एकि दूसरै सुण किठा भूंणां न छैडिया, जींकि कैथरा कैरि रीति आ, जां एकि दूसरैरि समझांतै रिहा; जां जीं,जीं तैसै धियैड़ि नीड़ एईंतै तका, तीं,तीं हौरु बि ऐ जादु कैरियां करा।"
\v 26 "कियोंकि सचैइरि परियांण लींणां किना बाद अगर अहि जांणि बुझि करि पाप कतै रिहै, ता पापा कैरै तेइनि फिरि कौ बैलिदान बाकि न आ।"
\v 27 "हां, दण्डैरा अक डरियूंणां बाट जौहणां जां आगिरि जलण बाकि आ, जै बिरोधियांनि भस्म करि दैला।"
\v 28 "जां कि मूसैरि व्यवस्था न मनणैम बआनि दो या तरअ जंणां केरि उगैहि पन, बगैर दयाइ ला मारि सुटियूंता।"
\v 29 "ता सौचि लिया कि सै कियाऊतै हौरै भारि वाचा खूंन काबल ठैहरैइयूंणां, परमेश्वर जां वरदानैरि पवित्र आत्माइरा अशुध अपमान किया।"
\v 30 "कियोंकि अहि तैसनि जांणतै आंतै, जैनि बौलु, बदला लींणां मिंडा कंम आ, अऊंऐ बदला दैला जाम फिरि ऐ, प्रभु अपड़ै लौकानि न्याय करैला।"
\v 31 जींतै परमेश्वरैरै हथा मझ पूंणु डरियूंणि गल आ।
\v 32 "पर तैनह पहिलि धियैड़ियांनि याद करा, जैनह मझ तुऐ ज्योति पा करि बड़ै झमैलै मझ सिथर रियै।"
\v 33 "किछ ता ईकि तुऐ निंदा, जां कलैश सिंहथै तमस्सा बणैं, जां किछ ईं, कि तुऐ तैनहैरै सहभागि भुऐ जैनहैरि दुरदशा कैरियूंथि।"
\v 34 "कियोंकि तुऐ केइदिया कैरै दुखा मझ बि नम्र भुऐ, जां अपड़ि सैंम्पैति बि अनंदै सुण लुटणां दिति, ऐ बुझि करि कि तुआं किन अक हौरि बि उतम संपैति आ।"
\v 35 अपड़ा हियाव मेईं छडा कियोंकि तैसैरै प्रतिफल बडा आ।
\v 36 "कियोंकि तुआंनि धीरज रखणां जैरूरि आ, तांकि परमेश्वरेरि इछाइनि पूरि करि,करि प्रतिज्ञाइरा फल पा।"
\v 37 "कियोंकि ऐबै बड़ा थौड़ा टैंम रिआऊरा आ जेखणि कि एईणै बआ एईणां, जां देरि न करैला।"
\v 38 "जां मिडा धरमि मेहिणु विश्वास शै सेइतै जींता रीहणां, अगर सै पिचालिं हठि गैहिया ता मिंडा मन तैस किना खुश न भूंणा।"
\v 39 "पर अहि हटणैं बाऐ न आंतै, कि नाश भौ गैहिया पर विश्वास कांने बाऐ आंतै, कि प्राणांनि बैचैइया।"
\c 11
\s विश्वाशैरै उदाहरण
\p
\v 1 "ऐबै विश्वास आशा कियाउरि चीजा कैरा पक्का, जां न लैधोरि चीजा कैरा सच प्रमांण आ।"
\v 2 कियोंकि ऐसैरै बारै मझ बुढै पुरांणाम कैरि अछि उगाहि दियोऊरि आ।
\v 3 "विश्वास ला अहि बुझि गांहथै, कि सारि जगतैरि रचना परमेश्वरैरै वचनै ला भौरि आ। ऐ न कि जै किछ तकांणां मझ एइयूंतु, सै तैकैऊरि चीजा ला बणौरा आ।"
\v 4 विश्वास ला हाबलै कैना सुण उतम बैलिदान धरमी परमेश्वरैरै तेइनि चाहढ़ा; जां तैसैरै ला सै मरना पन बि ऐबै तेइनि गलै काता।
\v 5 "विश्वास ला हनौका उठैइ गिया, कि मोउतिनि न तैकैइया, इ तैनि तैसैरै परमेश्वरानि खुश किया।"
\v 6 "जां विश्वास बगैर सै खुश कांना अनहौना आ, कियोंकि परमेश्वरा किन एईणै बाऐनि विश्वास कांना चेहिंथा, कि सै आ; जां अपड़ै तौपणाहरानि फल दींता।"
\v 7 विश्वास ला नूह तैनह गला कैरै बारै जै तैस टैंमा न लैहोयूंथि, चैतावनि पा करि भैक्ति सुण अपड़ै घरांनैरै उदारैरै तेइनि जहाज बणा, जां तैस ला तैनि संसार दौषि ठैहरा, जां तैस धार्मिक वारस भुआ, जै विश्वास ला भूंता।"
\v 8 विश्वास ला अब्राहिम जेखणि शिदैइया ता अज्ञा मनि करि ऐतेइ जगई निकीइ गिया, जै मीरासा मझ लीणै बआ थिया, जां ऐ न जांणता थिया, कि आऊं कोइ गांहथा आ, तामबि निकिइ गिया।"
\v 9 विश्वास ला तैनि प्रतिज्ञा कियाऊरै दैशा मझ जीं पराऐ दैशा मझ परदैशी रैहि करि इसहाक जां याकुब समैत जै तैस सुण तैसै प्रतिज्ञाइरै वारस थियै, मंडपा मझ वास किआ।"
\v 10 "कियोंक सै तैसै सिथिर नींव बाऐ नगरैरि बाजट जौंहथा थिया, जैस रचणैं बआ जां बणांणै बआ परमेश्वर थिया। विश्वास ला सारा जै ऐपु बुढि भूणैम पन बि गरभ धारण कांनैरि सामरथ पाइ, कियंकि तैसै प्रतिज्ञा कांनै बाऐनि सच्चा जांणौरा थिया।"
\v 11 विश्वास ला सभनियैं कनै सामरथे ला ऐपु बुढि भुणां पन बि दुपरांणि भूणैरि प्रतिज्ञाई पई।
\v 12 "ऐ सुरगा बिशवाशेरि दशाइ मझ मरै; जां तेनहै प्रतिज्ञा कियोऊरि चीजै न पैई; पर तैनहनि दूर किना तका करि खुश भुऐ, मनि लियूं, कि अहि धैरति पन परदैशि जाम बेइरियैं आंतै।"
\v 13 "ऐ सब विश्वास शेरि दशाइ मझ मरै; जां तेनहै प्रतिज्ञा कियोऊरि चीजै न पैई; पर तैनहनि दूर किना तका करि खुश भुऐ, मनि लियूं, कि अहि धैरति पन परदैशि जाम बेइरियैं आंतै।"
\v 14 "जै ऐतैइ गलै बौलतै आंतै सै प्रकट कातै,, कि अपड़ै दैशैरि खौज की।"
\v 15 "जां जैस दैशा किना सै निकीइ याऊरै थियै, अगर तैसैरी सुधि कातैता तैनहनि बापस एईणैरा टैंम थिया।"
\v 16 "पर सै अक उतम अर्थात सुरगैरै दैशैरै अभिलाषी आंतै, ऐठणिरै तेइनि परमेश्वर तैनह कैरा परमेश्वर शुणांणै पन तैनह कना न लैजैईयूंता, तैनहैरै तेइनि अक नगर तियार कियूं"
\v 17 "विश्वास ला अब्राहिमै, परखणैरै टैंमा, इसहाकाक बैलिदाना चाहढ़ा जां जैनि प्रतिज्ञाइनि सच मनौरु थियूं।"
\v 18 "जां जैस सुण ऐ बौलौरु थियूं, कि इसहाका सुण तिंडा बंश शुणैइयूंणा; अपड़ै इकलौतैनि चाहढ़ना लगा।"
\v 19 "कियोंकि तैनि विचार किआ, कि परमेश्वर सामरथि आ, कि मौरा मझां जींतैरा, तैनह मझां द्रष्टांतेरि रीति पन सै तैसनि फिरी मैआ।"
\v 20 विश्वास ला इसहाकै याकुब जाम ऐसावानि एईणै बाई गला कैरै बारै आशीष दिति।
\v 21 विश्वास ला याकूबै मरतै टैंमा युसुफैरै दोइयौ पुत्रा मझां एकिनि आशीष दिति जां ऐपड़ि लैठिरै सहारै ला दण्डवत किआ।
\v 22 विश्वास ला युसुफै,जेखणि तैसैरी जिन्दगि मरना पन थिया, ता इस्राइलेरि संतांन निकअनैरि चरचा की, जां ऐपड़ि हैडिया कैरै बारै आज्ञा दिति।"
\v 23 "विश्वास ला मूसैरै मा बबै तैसनि, पेइदा भूंणैं किना बाद तरीहं मेहिनै तेंइनि छपा रखा; कियोंकि तैनहै तकाऊं, कि बालक सुंदर आ, जां सै राजैरि आज्ञा ई ला न डैरिया।"
\v 24 विश्वास ला मूसै सियांणां भौ करि फिरौंनेरि छोकरिरा पुत्र शुणैइयूंणा ला इनकार किया।
\v 25 एठणिरै तेइनि कि तैस पापा मझ थौड़ि धियैड़ि तेइनि सुख भोगणै सेइतै परमेश्वरैरै लौका सुण दुख भौगणां जां उतम लगआ।
\v 26 जां मसीह रै कारण निंदित भूणांनि मिसरैरै भंडारा किना बड़ा धन समझा;कियोंकि तैसैरै टीरै फल पाणैरै लगौरि थि।
\v 27 "विश्वास ला राजैरै गुसै किना डरि करि तैनि मिसर छडि दिता, कियोंकि सै अनदैखै मझ मना तकांता दृढ़ भुआ।"
\v 28 "विश्वास ला तैनि फसह तिहवार जां खूंन छिड़कणैरि विधि मनि, कि पेहिलौठा नाश कानै बआ इजरैइलिया पन हथ न पैइया।"
\v 29 "विश्वास शै ला लाल समुदरैरै पार ईम उतरि गिया, जीं सुखि जैमीनि पन, जां जेखणि मिसरियै तीं ऐ कांनु चांहु, ता सारै डुबि मुऐ।"
\v 30 विश्वासशै ला यरीहोरि शहरपनाह जेकणि सता धियैड़िया तेइनि तैसैरा चकर ला चुकै ता सै गिरि पैई।
\v 31 विश्वासशै ला राहाब बैशिया अज्ञाइ मननै बआ सुण नाश न भुई; एठणिरै तेई तैनि भेदियानि शांति सुन रखाऔरै थियै।
\v 32 "ऐबै हौरु कुतु बौलुं कियोंकि टैम न रिआ, कि गिदोनैरा, जां बाराक जां समसूनैरा, यिफतहैरा, जां दाउदैरा जां शामुऐलैरा, जां भविष्यवकता कैरा बेण कैरुं।"
\v 33 "एऐनहै विश्वास शै ला राजियै जितै; धरमैरै कंम कियै, प्रतिज्ञा कियोऊरि चीजै प्राप्त कियै, शैरा कैरै मुंह बंद कियै।"
\v 34 "आगिरि जलण ठंडि की, तलवारिरि धारि किना बचि गियै, कैमजौरि मझ सामरथि भुऐ, लैड़ैइ मझ बीर निकऐ; बिदैशैरि फोऊज मारि दाऊड़ाई।"
\v 35 "जैनैनियैं अपड़ै मौरानि फिरि जींतै पइ, कियाउतै ता मार खांतै, खांतै मि गियै; जां छुटकारा न चाह; एठणिरै तेइनि कि उतम जी उठणैरै हिसै दार भुइया।"
\v 36 "कैहि ठठा मझ उड़ाइ; जाम कौड़ै खई, वरन बैनोहियूंणै, जां केइदि मझ पूणै ला पैरखियूंणैं।"
\v 37 "घौड़ बैजियै, आरै ला चीरियै, तैनहैरि परिक्षा कैरि तलवारि ला मैरियै, सै कैंगैलि मझ जां कलैशा मझ दुख भौगतै भैड़ा जां बैकरिया केरि खलै ला करि इदि उदि मारै- मारै फिरै।"
\v 38 संसारा "जां जंगला, जां पहाड़ा, जाम कुढिया मझ, जां धैरतिरि बिरयाड़ा मझ भटकतै फिरै।"
\v 39 "संसार तैनहैरै काबल न थिया; जां विश्वास शै ला ऐनह सभनियां कैरै बारै मझ अछि उगाहि प्रतिज्ञा दीई, ता बि तैनहनि "
\v 40 "कियोंकि परमेश्वरै असैड़ै तेइनि पेहिलै किना उतम गल ठैहराइ, कि सै असैड़ै बगैर सिधता न पुजै।"
\c 12
\s परमेश्वर पिता ला ताडंना
\p
\v 1 "ऐस कारणा जेखणि कि उगैहिया कैरा ऐतिया बडा बदअ असूं पन आ, ता एईछा, हर अक रौकणै बाइ चीज, जां उलझांणै बाऐ पापानि दूर करि,करि, सैकैइ दाऊड़, जैत मझ असूं दाऊड़नु आ, धीरै सुण दैऊड़िया।"
\v 2 "जां विश्वास कानहार क्रूसैरा दुख सैहन किया, जां सिघासना पन परमेश्वरैरै देहिणै बेइठा।"
\v 3 "एठणिरै तेइनि तैस पन मन करा, जैनि अपड़ै बिरौधा मझ पापिया कैरा याऊता बाद बिवाद सैहन किया, कि तुऐ नराज भौ करि हियाव न छैडिया।"
\v 4 "तुऐ पापा सुण भिड़ीयूंतै तैस सुन ऐतैइ मुठभैड़ न कि, कि तुआड़ा खूंन बहौरा भौला।"
\v 5 "जां तुऐ तैस उपदैशानि जै तुआनि पुत्रानि न दियूंता, भुलि गियाऊरै आंतै, कि हे मिंडै पुत्र, प्रभुरि ताड़नाइनि हैलकि गल मेई जांणै, जां जेखणि सै ताऊनि घुड़किया ता हियाव मेइ छडै।"
\v 6 "कियोंकि प्रभु जैस सुण प्रेम काता आ, तैसैरि ताड़ना बि काता, जां जैसनि पुत्र बणा लींत आ, तैसनि कौड़ै बि लांता।"
\v 7 "तुऐ दुखानि ताड़ना समझि करि सैहन करि लिया, परमेश्वर तुआंनि पुत्र समझि करि तुआं सुण वरताव काता, सै कैणहुंआ तिया पुत्र आ, जैसैरि ताड़ना बब न काता।"
\v 8 "अगर सै ताड़ना जैसैरै सहभागि सारै भूंतै, तुआड़ि न भुइ, ता तुऐ पुत्र नेईं, पर व्यभिचैरिरै संतांन ठैहरै।"
\v 9 "फिरि जां कि असैड़ै शरिरिक बाबा बि असैड़ि ताड़ना कैरिंथियै, ता किया आत्माइरै पिता हौरै बि अधीन न रिहा जैस सुन जींता रिहा।"
\v 10 "सै ता ऐपड़ि समझि अनुसार थौड़ि धियैड़िरै तेइनि ताड़ना कातै थियै, पर ऐ ता असैड़ै फेइदैरै तेइनि काता आ, कि अहि बि तैसैरि पवित्रताइरै हिसैदार बैणिया।"
\v 11 "जां वरतमाना मझ हेर परकारैरि ताड़ना अनंदैरि न आ, पर शौकैरि गल लैहियूंति, तां बि जै सै सैहंतै- सैहंतै पक्कै भौ गियै, पिचालिं तैनहनि चैन सुण धरमैरा प्रतिफल मेईंता आ।"
\s उपदेशै ला चेतावनी
\p
\v 12 एठणिरै तेइनि ढिलै हथा जां कमजौर जैणुआंनि सिधा करा।
\v 13 "जां अपड़ै पैइड़ा कैरै तेइनि सिधै रस्तै बणा, कि लटा भटकि न गैहिया, पर भला चंगा भौ गैहिया।"
\v 14 "सभनियां सुण मैल मिलाप रखणां , जां जांतैसै पवित्रराइरै खौजि जैत बगैर कौ बि प्रभुनि कैदि न तकाला।"
\v 15 "जां ध्यांन सुण तकांतै रैहा, ऐतियूं न भुइयाकि कौ परमेश्वरैरै अनुग्रह किना बंचि गैहिया, जां तैत ला बड़ै लौक अशुध भौ गैहिया।"
\v 16 "ऐतियूं अशुध न भुइयाकि कौ जणां व्यभिचारि, कष्ट ऐसावा सहि न भुइया, जैनि न अक बार भौजनैरै बदलै अपड़ै पहिलौठा भूणैरा पद बैचि दिता।"
\v 17 "तुऐ जांणतै आंतै ता, कि बाद मझ जेखणि तैनि आशीष पांणि चहि, ता काबल न गिणिया, जां लैरि दी, दी करि तौपणा पन बि मन फिरावैरा टैंम तैसनि न मैआ।"
\v 18 "तुऐ ता तैस पहाड़ा कि जै छुइ सैकिंथियै जां आगि ला जाऔरा थिया, जां काई घटा, जां अंधारु, जां ऐंधि किन।"
\v 19 "जां तुरहिरि आवाज, जां बौलणै बाऐरै ऐतियै शब्दा किन न इयै, जैसैरै शुणनै बाऐ विनति की, कि ऐबै असूं सुण हौरि गलै न कैरियो।"
\v 20 "कियोंकि सै तैसै आज्ञा नि न सैहन करि सकै, कि अगर कौ पैशु बि पहाड़ानि छुइया, ता घौड़ बैजियो।"
\v 21 "जां सै दरशण ऐतिया डरियूंणा थिया, कि मूसै बौलु, आऊं बड़ा डैरींता जां कंपता आ।"
\v 22 पर तुऐ सियौंनैरै पहाड़ा कि जां जींतै परमेश्वरैरै नगरा सुरग स्वर्गदूत यरुशलेमा किन।
\v 23 "जां लखा स्वर्गदूता जां तैनह पेहिला कैरि आसांन सभाइ जां कलिसिया जैनहैरै नांइयै सुरगा पन लिखौरै आंतै, जां सभनियां कैरै न्यायि परमेश्वरा किन, जां सिध कियोउरि धरमियां केरि प्राण।"
\v 24 "जां नेंविं वाचाइरै मझाटै यीशु, जां छिड़कावैरै तैस खूंना किन याऊरै आंतै, जाम हाबिलैरै खूंन किना उतम गलै बौलता आ।"
\v 25 "सावधांन रैहा, जां तैस बौलणाहरा किना मुंह मेई फैरा, अहि सुरगा पन चैतावनि कांनै बाऐ किना मुंह मौड़ि करु किं करि बचि सकैलै?"
\v 26 "तैस टैंमा ता तैसैरे शब्दै ला धैरति हिलाइ दिति, पर ऐबै तैनि ऐकैई प्रतिज्ञा कियाऊरि आ कि अक बार फिरि अऊं सिरफ धैरतिनि नं, वरन सुरगानि बि हिलाइ दैला।"
\v 27 "जां एऐ गल अक बार फिरी, ऐसै गलैनि अक बार फिरि प्रकट काता आ, कि जै चीजै हिलैई गैंहथि, सै सिरझोरि गलै भूणैरै कारंण टाई गैहणि, तां कि जै चीजै हिलैयूंति न, सै अटअ बणि रिहा।"
\v 28 "ऐस कारणा अहि ऐस राजानि पा करि जै हिलणैरा न आ, धन्य तैस सेवा नि हथा किना न गांहणा दिया, जैत ला अहि भैगति, जां डरै सुण, परमेश्वरैरि ऐतैइ आराधना करि सकतै जैत ला सै खुश भूंता आ।"
\v 29 कियोंकि असैड़ा परमेश्वर भस्म कांनै बाई आग आ।
\c 13
\s मसीह जीवन जीणैरै निर्देश
\p
\v 1 जां भइचारैरि प्रेम बणि रिहा।
\v 2 पहुनाइ कांना मेईं भुलतै कियोंकि ऐत ला कियाउतै अणजांणै स्वर्गदूता कैरि पहुनाइ कियाऊरि आ।
\v 3 "केइदिया कैरि ऐतैइ सुधि लिआ, कि मना कि तैनहां सुण तुऐ बि केईदि आंतै, जां जैनह सुण बुरा बरताव कैरियूंता, तैनहैरि बि ऐ समझि करि सुधि लिआं करा, कि असैड़ि बि देह आ।"
\v 4 "बियाह सभनियां मझ आदरिरि गल सैमझियो, जां बिछांण शुध रिहा, कियोंकि परमेश्वर व्यभिचार रियांनि, जां पर सत्रिगांमिया कैरा न्या करैला।"
\v 5 "तुआड़ा चाल चलण लाअचै बगैर भुइया, जां जै तुआं किन आ, तैसै पन संतौष करा, कियोंकि तैनि ऐपुऐ बौलौरु आ, कि अऊं ताऊंनि कैदि न छडैला, नां कैदि ताऊंनि तियागैला।"
\v 6 "एठणिरै तेइनि अहि बेधड़क भौ करि बौलतै आंतै कि प्रभु मिंडा सहायक आ, अऊं न डरैला, मेहिणु मिंडु कुतु करि सकता?"
\v 7 "जै तुआड़ै अघरियालिं थियै, जां जैनि तुआंनि परमेश्वरैरा वचन शुणाऊरा आ, तैनहनि याद रखा, जां ध्यांन सेईतै तैनहैरी जिन्दगिरा चाल चलणैरा अंत तका करि तैनहैरै विश्वास शैरा अनुकरण करा।"
\v 8 यीशु मसीह दौतिं जां तैस आज जां जुगाजुगा अक सहि आ।
\v 9 "केहिया परकारैरै ऊपक्की उपदैशा ला मेईं भरमा, कियोंकि मनैरै अनुग्रह सेईतै दृढ़ रीहणु भलु आ, न कि तैनह खांणेरि चीजा सेईतै जैनह ला कंम रखणै बाआनि किछ फेइदा न भुआ।"
\v 10 "असैड़ि अक ऐतैई वैदी अ, जैत पना खांणैरा अधिकार तैनह लौकानि न आ, जै घरा कैरि सेवा कातै आंतै।"
\v 11 कियोंकि जैनह पैशुआ कैरा खूंन महायाचक पाप बैलिरै तेइनि देह पवित्र मंदरा लैईयूंति।
\v 12 "ऐसै कारण, यीशु बि लौकानि अपड़ै खूंन ला पवितर कांनैरै तेइनि फाटका किना भेइर दुख उठा।"
\v 13 एईछा तैसैरि निंदा अपड़ै परांन लियाऊरै भेइऱ तैस किन निकिइ चला।
\v 14 "कियोंकि ऐड़ि असैड़ा कौ सिथर रीहणै बआ नगर न आ, वरन अहि एकि एईणै बाऐ नगरेरि खौजि मझ आंतै।"
\v 15 "एठणिरै तेइनि अहि तैस ला स्तुति रूपि बलिदान, अर्थात तैनह औठा कैरा फल जै तैसैरै नांईऐरा अंगिकार कातै आंतै, परमेश्वरानि सदा चढ़ांइयां करा।"
\v 16 "पर भलाई कांनि, जां उदारता मेईं भुला, केईनिकि परमेश्वर ऐतियै बलिदांना ला खुश भूंता आ।"
\v 17 "अपड़ै ऐघरियैलियां कैरि मना, जां तैनहैरै अधीन रैहा, जैनहनि लैखा दींणां पूणां, कि सै ऐकिया कंम आनंद सुण कैरिया, न कि ठंडै प्राण लै,लै करि, कियोंकि ऐसै दशाई मझ तुआंनि कौ फेइदा न आ।"
\v 18 "असैड़ै तेइनि प्रार्थना कातै रैहा, कियोंकि असूंनि भरौसा आ, कि असैड़ा जीवन विवेक शुध आ, जाम अहि सभ गला मझ अछि चाल चलणाम चांहथै।"
\v 19 "जां ऐ कांनैरै तेइनि अऊं तुआंनि हौरु बि समझांता आ, कि अऊं झट तूआं किन एईछि सैकूं।"
\v 20 "ऐबै तैस शांति दीणाहर परमेश्वर जै असैड़ै प्रभु यीशुनि जै भैड़ा कैरा रखवाला आ, सनातन वाचाईरै खूंन ऐरै गुणैं ला मौरा मझां जींतैरि करि लै या।"
\v 21 "तुआंनि हर अक भैलि गलै मझ सिध कैरिया, जैत ला तुऐ तैसैरि इछा पूरि करा, जां जै किछ तैसनि भांतु आ, उसै यीशु मसीह ला असूं मझ पेइदा कैरिया, जैसैरि महिमा युगायुग तेइनि भूंति रिहा। आमीन।"
\v 22 "हे भैइयो अऊं तुआं सुण विनति काता आ, कि ऐनह उपदैशेरि गलानि सैहन करि लिआ, कियोंकि मीं तुआंनि बडु संकशेपा मझ लिखौरु आ।"
\v 23 "तुऐ ऐ बुझि लिया कि तीमुथियुस असैड़ा भा छुटि गियाऊरा आ, जां अगर सै छुंईं चलि या, ता अऊ तैस सेईतै तुआं सुण भैंट करैला।"
\v 24 अपड़ै सभ ऐघरियैलिआंनि जां पवितर लौकानि नमस्कार बौला। इतालिया बाऐ तुआंनि नमस्कार बौलतै आंतै।
\v 25 तुआं सभनियां पन प्रभु यीशु अनुग्रह भूंता रिहा। आमीन।
