\id 1TH
\ide UTF-8
\rem Copyright Information: Creative Commons Attribution-ShareAlike 4.0 License
\h 1 थिस्सलुनीकियों
\toc1 1 थिस्सलुनीकियों
\toc2 1 थिस्सलुनीकियों
\toc3 1 थिस्सलुनीकियों
\mt1 1 Thessalonians
\mt1 1 थिस्सलुनीकियों
\c 1
\s अभिवादन
\p
\v 1 पौलुस जां सिवानुस जां तीमुथयुस की ओर सेईतै थिस्सलुनिकियों कैरि कलिसिया इरै नां जै परमेश्वर पिता जां प्रभु यीशु मसीह मझ आ। दया जां शांति तुआंनि मेईंति रिहा।
\s थिस्सलुनीकियोरा विश्वास
\p
\v 2 अइ ऐपड़ी प्रार्थनाई मझ तुआंनि याद कातै जां सदा तुआं सभनियां कैरै बारै मझ परमेश्वरैरा धन्यबाद कातै आंतै।
\v 3 "जां अपड़ै परमेश्वर जां पिता सामणैं तुआड़ै विश्वास सुण कंम, जां प्रेमैरि मैहणत, जां असैड़ै प्रभु यीशु मसीह मझ आशाइरि धीरताईरि लगातार याद कातै आंतै"
\v 4 "जां हे भैइयो, परमेश्वरैरै पियारै लोको अइ जांणतै आंतै, कितुऐ चुणौरै आंतै।"
\v 5 "कियोंकि असैड़ा सुसमाचार तुआं किन सिरफ वचन मात्रा मझ वरन सामरथ जां पवित्र आत्मा, जां निश्चय सेईतै पुजौरा आ, जीं तुऐ जांणतै आंतै, कि अइ तुआड़ै तेइनि तुआं मझ कीं बंणि गियाऊरै थियै।"
\v 6 जां तुऐ बड़ै कलैशा मझ पवित्र आत्माइरै अनंद सेईतै वचनानि मनि करि असैड़ि जां प्रभुरि तैइ चाल चलणाम लगै।
\v 7 ऐड़ि तेइनि कि मकिदुनिया जां अखयाइरै सभनियां विश्वास यांनि तुऐ आदरश बणैं।
\v 8 "कियओंकि तुआड़ै ऐड़ांह किना न सिरफ मकिदुनिया जां अखया मझ प्रभुरा वचन शुणैइया, पर तुआड़ै विश्वास शैरि जै परमेश्वरा पन आ, हर ठाहरि ऐतैइ चर्चा फैलि गैई, कि असूं बौलणैरि जैरुरतै न।"
\v 9 कियोंकि सै ऐपु ऐ असैड़ै बारै मझ शूणांतै आंतै कि तुआं किन असैड़ा एईणां कीं भुआ? जां तुऐ कैतियै मूरता ला परमेश्वरेरि ओर फिरै तांकि जींतै जाम सच्चै परमेश्वरैरि सेवा करा।
\v 10 "जां तैसेरै पुत्रैरि सुरगा किनां एईणैरि बाट जोंहथै रैहा, जै तैनि मौरा मझां जींतैरा, अर्थात यीशुरि, जै असूंनि एईणै बाऐ प्रकौपा किना छडांता आ।"
\c 2
\s पौलुसैरा प्रचार कम
\p
\v 1 "हे भैइयो, तुऐ ऐपुऐ जांणतै कि असैड़ा तुआं किन एईणां बेकार न भुआ।"
\v 2 "वरन तुऐ ऐपु ऐ जांणतै, कि पेहिलै फिलिपि मझ दु:ख उठांणैं जां उपद्रव सैहणैं पन बि असैड़ै परमेश्वरै असूंनि ऐतिया हियाव दिता, कि अइ परमेश्वरैरा सुसमाचार भारि विरौध भूंतै बि तुआंनि शुणाई।"
\v 3 "कियोंकि असैड़ा उपदैश न भ्रण सेईतै आ जां नं अशुधताई सुण, जाम न छलै सुण आ।"
\v 4 "पर जीं परमेश्वरै अइ काबल ठैहरई करि सुसमाचार दिता, अइ तींऐ विचार कातै; जाम ऐत मझ मेहिणुआंनि नां पर परमेश्वरानि, जै असैड़ै मनानि जांणता आ, खुश कातै आंतै।"
\v 5 "कियोंकि तुऐ जांणतै आंतै, कि अइ न ता कैदि लल्लोपतो केति गलै कैरींथियै, जां न लाअचैरै तेइनि बहांना कैरिंथियै, परमेश्वर उगाहि आ।"
\v 6 "जां अगर अइ मसीह रै प्रेरित भूंणैरै कारन तुआं पन बौझा सुटि सैकींथियै, तां बि अइ मेहिणुआं किना महिमा न चैहिंथियै, कने न तुआं किनां, न कौसकियै हौरै किना।"
\v 7 "पर जीं चारि मा अपड़ै बालका कैरा पालण पौषण काति, तींऐ अइ बि तुआड़ै बिच बेशि करि कोंमलता लुहाऔरि आ।"
\v 8 "जां तींऐ अइ तुआड़ी लालसा काते, न सिरफ परमेश्वरानि सुसमाचार, पर अपड़ै, अपड़ै मन बि तुआमनि दीणैनि तियार थिऐ, एठणिरै तेइनि कि तुऐ असैड़ै पियारै भौ गियाउरै थियै।"
\v 9 "कियोंकि हे भैइयो, तुऐ असैड़ि मैहणति जां कष्टानि याड रखतै आंतै, कि अइ एठणिरै तेइनि रात धियाड़ी कंम धंदा कातै युआं मझ परमेश्वरैरा सुसमाचार प्रचार किया, कि तुआं मझ कौसकियै पन भार न भुइया।"
\v 10 "तुऐ ऐपुऐ उगाहि आंतै जां परमेश्वर बि, कि तुआड़ैं बिच जै विश्वास रखतै अइ कैतैइ पवित्रता जां धरमिकता जाम निर्दोशताइ सुण रियै।"
\v 11 "जीं तुऐ जांणतै आंतै, कि जीं पिता अपड़ै बालका सुन बरताव काता आ, तीं ऐं अइ तुआं मझ हर एकिनि बि उपदैश कातै जां शांति दींतै, जाम समझतै थियै।"
\v 12 "कि तुआड़ा चाल चलण परमेश्वरैरै काबल भुइया, जै तुआं अपड़ै राजा जां महिमाइ मझ शिदांता आ।"
\v 13 "एठणिरै तेइनि अइ बि परमेश्वरैरा धन्यबाद लगातार कातै; कि जेखणि असूं ला परमेश्वरैरै सुसमाचारैरा वचन तुआं किन पूजा, ता तुऐ तैस मेहिणुरा न,पर तैस परमेश्वरैरा वचन समझि करि सचमुच ईं ऐ कियूं। जां सै तुआं मझ जै विश्वास रखतै, प्रभावशालि आंतै।"
\v 14 "एठणिरै तेइनि कि तुऐ, हे भैइया, परमेश्वरेरि तैनह कलिसिया इरि चाल चलणां लगै, जै यहुदिया मझ मसीह यीशु मझ आ, कियोंकि तुऐ बि अपड़ै लौका सुण तैतिया ऐ दुख पा, जैतिया तैनहै यहुदिया किना पाऊरा थिया।"
\v 15 "जैनहै प्रभु यीशुनि जाम भविष्यवकता ब मारि सुटै अइ सताइ, जाम परमेश्वर तैनह किना खुश ना; जां सै सारै मेहिणुआं कैरा बिरौध कातै।"
\v 16 "जां सै हौनियां जातिया सुण तैनहैरै उदारैरै तेइनि गलै कांनानि रौकतै आंतै, कि सदा अपड़ै पापा कैरा नाप भरतै रैहा, पर तैनह पन डरियूंणां पराकौप एईछि यौउरा आ।"
\s कलीसिया सेईतै मिलणैरी अभिलाषा
\p
\v 17 "हे भैइयो, जेखणि अइ थोड़ि देरिरै तेइनि मना मझ नां वरन प्रकट मझ तुआम किना अलग भौरै थियै, ता अई बैड़ि लालसाइ सुण तुआड़ु मूंह तकाणैरै तेइनि हौरि बि जादा कौशिश की।"
\v 18 "ऐठणिरै तेइनि अइ (अर्थात मीं पौलुसै अक) बार नां, वरन दो बारि तुआं किन एइणुं चांहु, पर शैतान असूं रौकि बेइठा।"
\v 19 "भला असैड़ि आशा, या अनंद या बडियाइरा मुकुठ कुतु आ? किआ असैड़ै प्रभु यीशुरै सांमणै तैसेऱै एइणैरै टैंमा तुऐ ऐ न भूंणैं।"
\v 20 असैड़ि बडियाइ जां अनंद तुऐ ऐ आंतै महिमा आ।
\c 3
\s तीमु थियुसैरा भेईजणा
\p
\v 1 "एठणिरै तेइनि जेखणि असूं किनाम हौरु न सैहियूं, ता अइ ऐ ठैहराऊं कि एथैंसा मझ अकैलै रींहतै।"
\v 2 "जां अइ तीमुथियूसानि जै मसीह रै सुसमाचारा मझ असैड़ा भा, कनै परमेश्वरैरा सेवक आ,एठणिरै तेइनि भेइजा, कि अइ तुआं नि सिथिर कैरिया; जाम तुआड़ै विश्वास शैरै बारै तुआंनि समझैइया।"
\v 3 "कि कौ तैनह कलैशा ला डगमैगैइ न गैहिया; कियोंकि तुऐ ऐपु जांणतै आंतै, कि अइ ऐनहैरै तेइनि ठैहरैइयोउरै आंतै।"
\v 4 "कियोंकि पेहिलै बि,जेखणि अइ तुआड़ै ऐड़ि थियै, ता तुआं सुण बौलियां कैरिंथियै, कि असुं कलैश उठांअणैम पूणैं, जां ईं ऐ भूं, कनै तुऐ जांणतै बि आंतै।"
\v 5 "ऐस कारणां जेखणि मूं किनां हौरु न रैहियूं, ता तुआड़ै विश्वास शैरा हाल जांणनैरे तेइनि भेइजा, कि कौड़कियांन ऐतियूं न भुइया, कि परिकशा कांनै बाऐ, तुआड़ी परिक्षा कियाउरि भुइया, जाम असैड़ि मैहणत बैकार भुई गैहिया।"
\s तीमुथियुस ला समाचार मिलणा
\p
\v 6 "पर एमहि तीमुथियुसै जै असूं किना एईछि करि असैड़ै एड़ि एईछि करि तुआड़ैं बिशवाश विश्वास शैरा जां प्रेमैरा सुसमाचार शुणा, जां असैड़ै तकांणैरि लालसा रखतै, जीं अइ बि तुआं तकांणैरि।"
\v 7 "एठणिरै तेइनि हे भैइयो, अइ अपड़ि सारि सकैति कनै कलैशा मझ तुआड़ै विश्वास सेईतै तुआड़ै बारै शांति पइ।"
\v 8 कियोंकि ऐबै अगर तुऐ प्रभु मझ सिथिर रैहा ता अइ जीवत आंतै।
\v 9 "जां जैतिया अनंद असैड़ै तुआड़ै कारण अपड़ै परमेश्वरैरै सामणै आ, तेठणिरै बदलै तुआड़ै बारै मज अइ कुसै रीति सेईतै परमेश्वरैरा धन्यबाद कैरिया?"
\v 10 "अइ रात धियांड़ि बड़ि प्रार्थना कातै रींहथै आंतै, कि तुआड़ु मुंह तैकैइया, जां तुआड़ै विश्वास शैरि कैंमि पूरि कैरिया।"
\v 11 ऐबै असैड़ा परमेश्वर जाम पिता तुऐ ऐ आंतै जां असैड़ा प्रभु यीशु तुआड़ै एड़ि एईणैरै तेइनि असैड़ि अगुवाही कैरिया।
\v 12 "जां प्रभू ऐतियूं कैरिया, कि जैतिया अइ तुआं सुण प्रेम रखतै; तैतिया ऐ तुआड़ा प्रेम बि ऐपु मझ, "
\v 13 "ताम कि सै तुआड़ै मनानि ऐतिया सिथिर कैरिया, कि जेखणि असैड़ा प्रभु यीशु अपड़ै सभनियां पवित्र लौका सुण एईछिया, ता सै असैड़ै परमेश्वर जाम पिता कैरै सामणैं पवित्रताइ मझ निर्‍दौष ठैहरैईयुणा।"
\c 4
\s जीवन जै परमेश्वरा खुश कैरिया
\p
\v 1 "निदान, हे भैइयो, अइ तुआं सुन बिनति कातै आंतै, कनै तुआंनि प्रभु यीशु मझ समझतै, कि जीं तुऐ असूं किना काबल चाल चलणि, जाम परमेश्वरानि खुश कांना शिखरा, जा जीवन जींतै चलतै बी आंतै, तीं ऐ हौरै बि चलतै रैहा॥"
\v 2 "कियोंकि तुऐ जांणतै आंतै, कि अइ प्रभु यीशुरि ओर सेईतै तुआंनि कैणुं, कैणुं आज्ञा पूजाइ?"
\v 3 "कियोंकि परमेश्वरैरि इछा ऐ आ, कि तुऐ पवित्र बणां: अर्थात व्यभिचारा किना बचि रैहा।"
\v 4 जां तुआं मझ हर अक पवित्रता जां आदरि सेईतै अपड़ै पातरानि प्राप्त कांना जैणिया।
\v 5 "जां ऐ कंम इछाइ सेईतै न, जाम न तैनह हौरीजैतिया कैरि न जै परमेश्वरानि न जैंणिति।"
\v 6 "कि ऐसै गलै मझ कौ अपड़ै भाइनि न ठैगिया, जां न तैत पन कीमत चैलैइया, कियोंकि प्रभु ऐनह सभनियां गला कैरा पलटा लींणै बाआ आ, जीं कि अइ तुआनि पेहिलै बौलौरु, जाम चिताऊरै बि थियै।"
\v 7 "कियोंकि परमेश्वरै असूंनि अशुध भूणैरै तेइनि न, पे पवित्र भूंणै रै तेईनि शिदाउरै आंतै।"
\v 8 "ऐस कारणां जै तुछ जांणता आ,से मेहिणुनि न, पर परमेश्वरानि तुछ जांणता आ, जै पवित्र आत्मां तुआंनि दींता।"
\v 9 "जां भिचारैरि प्रीतिरै बारै मझ ऐ जैरुरि ना, कि अऊं तुआं किन- किन किछ लिखूं; कियोंकि ऐपु मझ प्रेम रखणा, तुऐ ऐपु ऐ परमेश्वरा किना शिखरौरु आ।"
\v 10 "जां सारै मकिदुनियां कैरै सभ भाईया सुण प्रेम कातै बि, पर हे भैइयो, अइ तुआंनि संमझतै आंतै, कि हौरैबि चलतै रैहा।"
\v 11 "जां जैतैइ अइ तुआंनि आज्ञा दिति, तींऐ चुपचाप रीहणै जां अपड़ा, अपड़ा कंम काज कांना, जां अपड़ै, अपड़ै हथा ला कमूंणैरि कोशिश करा।"
\v 12 "कि भैइर बाआ सेईतै सभ्यता सुण बरताव करा, जां तुआंनि कुसै चीजिरि कैमि न भुइया।"
\s यीशुरा पुनरगमन
\p
\v 13 "हे भैइयो, अइ नां चांहथै, कि तुऐ तैनहैरै बारै मझ जै झुलतै आंतै, अज्ञान रैहा, ऐतियूं न भुइया, कि तुऐ हौरा कैरा शौक करा जैनह आशा न आ।"
\v 14 "कियोंकि अगर अइ विश्वास कातै आंतै, कि यीशु मरा, जां जीता बि उठा, ता तींऐ परमेश्वर तैनहि बि जै यीशु मझ झुलि गियै, तैसै सुण लै एइछैला।"
\v 15 "कियोंकि अइ प्रभुरै बचनैरै अनुसार तुआं सुण ऐ बौलतै, कि अइ जै जीतै आंतै, जाम प्रभुरै एईणै तेइनि बचि रीहणैं ता झुलौरा किना कैदि अध्रियाली न गहि सकतै।"
\v 16 "कियोंकि मसीह एपुऐ सुरगा किना उतरैला आज्ञा दैला; तैस टैंमा ललकार, जां प्रधांन दूतैरा शब्द शुणियूंणां कनै परमेश्वरैरि तुरही फुकियुणि कनै परमेश्वर जै मौरै आंतै सै जी उठणै।"
\v 17 " तां जै अई जीतै जां बचि रिहणै तैनह सुण बदआ मझ चुकि लियूंणैं, कि बियारि मझ मालका सुंण मेइया, जां ऐसै रीति ला अइ सदा प्रभु सुण रीहणै।"
\v 18 ऐनह गला ला एकि दूसरैनि शांति दियां करा।
\c 5
\s पुनरागमनैरै तैईनि तयार रैहा
\p
\v 1 "पर हे भैइयो, ऐसैरा प्रयोजन नां, कि टैंमा जां काला कैरै बारै तुआं किन किछ लिखियो।"
\v 2 "कियोंकि तुऐ ऐपु ठीक जांणतै कि जीं राति चौर एईंता आ, तीं ऐ प्रभुरि धियाड़ि एईणै बाइ आ।"
\v 3 "जेखणि लौक बौलतै भूंणैं, कि कुशल आंतै,जां किछ डर मिलाप ना, ता तैनह पन एका एक बिनाश एईछि पूंणां, जीं चारि दुपरैंणिं पन पीड़; जां सै कुसकेइ रीति ला बचैलै।"
\v 4 "पर हे भैइयो, तुऐ ता अंधकारा मझ नांतै, कि सै धियाड़ि तुआं पन चौरा सइ एइछि पुइया।"
\v 5 "कियोंकि तुऐ सभ ज्योतिरि संतांन, जां धियैड़िरि संतांन आंतै, अइ नां रातिरै आंतै न अंधकारैरै आंतै।"
\v 6 "एठणिरै तेइनि अइ हौरा सइ झुलतै न रिहा, पर जागतै जां सावधान रिहा।"
\v 7 "कियोंकि जै झुलतै आंतै, सै रातै झुलतै, सै राति ऐ मतवाऐ भूंतै।"
\v 8 "पर अइ ता धियैड़िरै आंतै, विश्वास जाम प्रेमैरि झिलम पेहनिं करि कनैं उदारेरि आशाइरा टौप ला लरि सावधांन रिहा।"
\v 9 "कियोंकि परमेश्वरै असूंनि गुसैरै तेइनि न, पर एठणिरै तेइनि ठैहराऊरै आंतै कि- कि अइ अपड़ै प्रभु यीशु मसीह ला उदार प्राप्त कैरिया।"
\v 10 "सै असैड़ै तेईनि एठणिरै तेइनि मरा कि, अइ चहि जागतै भुइया, चहि झुलतै भुइया: सारै मिलि करि तैस सुण जींता जिया।"
\v 11 "एठणिरै तेइनि अकि दूसरैनि शांति दियआ, जां एकि दूसरैरै उमतिरै कारण बणां, निदान, तुऐ ऐतियूं कातै बि।"
\s कलीसियानि उपदेश
\p
\v 12 "जां हे भैइयो, अइ तुआं सुण विनति कातै आंतै, कि जै तुआं मझ मैहणत कातै आंतै, जां प्रभु मझ तुआड़ै अगुवाही आंतै, कनै तुआंनि शिकशा दींतै, तैनहनि मनआ।"
\v 13 "जां तैनहैरै कंमै ला प्रेमां सुण तैनहनि बड़ा आदरैरै काबल समझा, एपु मझ मेल मिलापै सुण रैहा।"
\v 14 "जां हे भैइयो, अइ तुआंनि समझांतै आंतै, कि जै ठीक चालि न चलता, तैनहि समझा आ, कायरानि ढांढस दियआ, निर्बलानि समाहा, सबनियां मना मझ सहनशीलता लुहाआ।"
\v 15 "सावधान! कौ कुसकियै सुण बुरैइरै बदलै बुराइ न कैरिया; पर सदा भलाइ कांनानि तियार रैहा, ऐपु मझ जां सभनियां किना भैलैइरि भाअ करा।"
\v 16 सदा अनंदित रैहा।
\v 17 लगातार प्रार्थना कातै रैहा।
\v 18 हर गलै मझ धन्यबाद करा:कियोंकि तुआड़ै तेइनि मसीह यीशु मझ परमेश्वरैरि ऐहै इछा आ।
\v 19 आत्माइनि मेईं हिशणां दिया।
\v 20 भविष्यवकतानि तुछ मेइ समझा।
\v 21 सैरि गलै परखा: जै ठीक ऐंति तैनह पकड़ि रखा।
\v 22 सभनियां बुरैइया किना बंचि रैहा।
\s आशीर्बाद
\p
\v 23 "शांतिरा परमेश्वर ऐपुऐ तुआंनि पूरि रीति सेइतै पवित्र कैरिया; जां तुआड़ि आत्मा जां प्रांण कनै देह असैड़ै प्रभु यीशु मसीह रै एईणैं तेइनि पूरै,पूरै जां निर्दौष समहि रिहा।"
\v 24 "तुआड़ै शदांणै बाआ सच्चा विश्वास ई आ, जां इंऐ कांनु।"
\v 25 "हे भैइयो, असैड़ै तेइनि प्रार्थना करा।"
\v 26 पवित्र सबनियां भाइयानि फोकु ला नमस्कार करा।
\v 27 "अऊं तुआंनि प्रभुरि कसम दींता आ, कि ऐ चिठि सभनियां भाइया मझ पढ़ि करि शुणैइयो।"
\v 28 असैड़ै प्रभु यीशु मसीह रा अनुग्रह तुआं पन भूंता रिहा।
