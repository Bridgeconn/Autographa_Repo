\id GAL
\ide UTF-8
\rem Copyright Information: Creative Commons Attribution-ShareAlike 4.0 License
\h गलातियों
\toc1 गलातियों
\toc2 गलातियों
\toc3 गलातियों
\mt1 Galatians
\mt1 गलातियों
\c 1
\s अभिवादन
\p
\v 1 पौलुसैरि,जै न मेहिणुरि ओर सेईतै,न मेहिणुरै ला, वरन् यीशु मसीह जां परमेश्वर पिता ला, जैनि तैसैरै मौरा मझां जींताई, प्रेरित आ।
\v 2 जां सारै भाईया केरि ओर सेईतै, जै मूंह सुण आंतै, गलतिया केरि कलिसिया इरै नां।
\v 3 परमेश्वर पिता, जां असैड़ै प्रभु यीशु मसीह कि ओर सेईतै तुआंनि अनुग्रह जां शांति मेईंति।
\v 4 तैनि अपड़ै आपानि असैड़ै पापा कैरै तेईनि दी दिता, तांकि असैड़ै परमेश्वर जां पिताईरि इछाई अनुसार असूंनि ऐस ऐमहौकै बुरै संसारा किना छडैइया।
\v 5 तैसैरि स्तुति जां महिमा युगायुग तेईनि भूंति रीहा। आमीन।
\s कौ दुसरा सुसमाचार ना
\p
\v 6 मूंनि हैरानि भूंति, कि जैनि तुऐ मसीह रै अनुग्रह ला शिदा,तैस किना तुऐ इयाऊति छुंईं फिरी करि जां हौरै प्रकारैरै सुसमाचारा धैरै झुकणां लगै।
\v 7 पर सै दूसरा सुसमाचार आऐ न,पर गल ऐ आ कि,कियाऊतै ऐतियै आंतै, जै तुआंनि डरा दींतै, जां मसीह रै सुसमाचारानि बिगाड़नां चांहथै।
\v 8 पर अगर अई या सुरगा किना कौ स्वर्गदूत बि तैस सुसमाचारानि छडि करि जै अई तुआंनि शुणाऊरा आ, कौइ हौरा सुसमाचार तुआंनि शुणैइया, ता‍ शरापित भुइया।
\v 9 जीं अई पेहिलै बौलि बैठौरै आंतै, तींऐ अऊं ऐबै फिरि बौलता, कि तैस सुसमाचारा छडि जै तुऐ ग्रहण आ कियाऊरा, अगर कौ हौया सुसमाचार शुणांता ता, शरापौरा आ। ऐबै अऊं किया मेहिणुंनि मनांता या परमेश्वरानि? किया अऊं मेहिणुंनि खुश कांना चांहथा आ?
\v 10 अगर अऊं ऐमहि तेईनि मेहिणुअंनि ऐ परमेश्वर खुश काता रींहथा, ता मसीह रा सेवक न भूंता।
\s पौलुस किहि प्रेरित बणा
\p
\v 11 हे भैइयो, अऊम तुआंनि जता दींता, कि जै सुसमाचार मीं शुणाऊरा आ, सै मेहिणुआं कैरा तिया ना।
\v 12 कियोंकि सै मूंनि मेहिणुआं किना न पूजा, जां न मूंनि शिखराऊरा आ, पर यीशु मसीह रै प्रकाशा किना मैआ।
\v 13 यहुदि मता मझ जै पेहिलै मिंडा चाल चलण थिया, तुऐ शुणिं चुकौरै आंतै; कि अऊं परमेश्वरेरि कलिसिया नि बड़ा सतांता जां नाश कैरिंथिया।
\v 14 जां बड़ै सारै ऐपड़ि जाति बा आ सुण जै मिंडि अवस्थाइरै थियै, यहुदि मता मझ बैधिंतिया, जाम अपड़ै बब दादा कैरै व्यावहारा मझ बड़ा उतेजित थिया।
\v 15 पर परमेश्वरैरि, जैनि मिंडि माईरै गरभा मझ अऊं ठैहरा जां ऐपड़ी अनुग्रह सुण अऊं शिदा लिया।
\v 16 जां इछा भुई कि, मूं मझ अपड़ै पुत्रानि प्रकट कैहस्त्रोन कि अऊं हौरनियां जातियानि सुसमाचार शुणांऊ; ता शरीर न मीं मीटा जां खूंन आ किना सलाह ली;
\v 17 जाम न यरुशलैमानि तैनह किन गिया जै मूं किना पेहिलै प्रेरित थियै, पर झट अरबानि चलि ग्या जां फिरी तैढ़ाहं किना दमिशकानि चलि या।
\v 18 फिरि तरिहं साला बाद अऊं कैफा सुण मिलणैरै तेईनि यरुशलेम गिया, जां तैस किन पंधराह धियैड़ी हस्त्रोन।
\v 19 पर प्रभुरै भैई याकूबानि छडि करि जां प्रेरित मझ कौस सुण न मिला।
\v 20 जै गलै अऊं तुआंनि लिखता आ, तका परमेश्वरानि हाजर जांणि करि बौलता आ, कि सै झूठि नैंति।
\v 21 ऐत किना बाद अऊम सूहस्त्रोन जां किलिकियाईरै दैशा मझ या।
\v 22 पर यहुदिया केरि कलिसिया ई जै मसीह मझ थि, मिंडु मूं ता कैदि न थियूं तकाऊरु।
\v 23 पर ऐ शुणियां कैरींथि, कि विश्वास जै असूंनि पेहिलै सतैईंथिया, सै ऐबै ऐसै धरमैरा सुसमाचार शुणांता आ, जैस पेहिलै नाश कैरिंथिया।
\v 24 जां मिंडै बारै मझ परमेश्वरैरि बैडियैइ कैरति थिं।
\c 2
\s हौरा प्रेरिता ला पौलुसैनी मन्यता
\p
\v 1 चोहुदा साला बाद अऊं बरनबासा सुण यरुशलेमानि गिया, जां तितुसानि बि सेईतै लै गिय।
\v 2 जां मिंडु गांहणु मालकैरै प्रकाशा अनुसार भूं: जां जै सुसमाचार अऊं हौरनियां जातिया मझ प्रचार काता, सै मीं तैनहनि शुणा दिता, पर एकांत मझ तैनहनि ऐ जै बडै सैमझियूंथियै, तांकि ईं न भुइया कि, मिंडि ऐस टैंमैरि, या अगलि दौड़ धूप बेकार ठैहरिया
\v 3 पर तितुस बि जै मूं सुण थिया, जां जै युनानी थिया, खतना करांणैरै तेईनि मैजबूर न कैहस्त्रोन।
\v 4 जां ऐ तैनह झूठै भैइयै ला भूं,जै चौरि करि घुसड़ि याऊरै थियै, कि तैस ऐजैदि ला जै मसीह यीशु मझ असूंनि मैऔरि आ भैद लै करि असूंनि दास बैणैइया।
\v 5 तैनहैरै ऐधींन भूंणु अइ अक घड़ि न मनु, एठणिरै तेईनि कि सुसमाचारैरि सचई तुआं मझ बणि रिहा।
\v 6 फिरि जै लौक किछ सैमझियूंथियै, (सै चाहि कैतियै थियै, मूं ऐत सुण किछ कम नेंइ,परमेश्वर कुसैरा पकशपात न काता) तैनह मझ जै बि किछ सैमझियूंथियै, मूंनि किछ बि न मैऊ।
\v 7 पर ऐसैरै बिपरीत जेखणिं तैनहै तकऊं, कि जैतिया खतना किआऊरा लौका कैरै तेइनि सुसमाचारैरा कंम पतरसानि दितौरा थिया, तैतिया ऐ खतना रहिता कैरै तेईनि मूंनि सुसमाचार शुणाणैनि दिता।
\v 8 (कियौंकि जैनि पतरसा किना खतना कियाऊरै प्रेरित ईरा कंम बड़ै प्रभावै सुण करवा, तैनि मूं किना बि हौरनियां जातिया मझ प्रभावशालि कंम करवा)
\v 9 जां जेखणि तैनहै तैस इजाजतनि दया जै मूंनि मैऔरि थि,ता याकुब, जां कैफा, जां युहनै जै कैलिसियाईरै खम्बै सैमझियूंथियै, मूंनि जां बरनबासानि देहिणां हथ दी करि सेईतै करि लियै, कि अई हौरनियां जातिया किन गैहिया, जां सै खतना कियाऊरा किन यीशु मसीह।
\v 10 सिरफ ऐ बौलु, कि अई कंगाला कैरि सुधि लिया, जां ऐसै कंमा कांनैरै तेईनि ऐपु बि कोशिश काता थिया।
\s पौलुसै ला पतरसैरा विरौध
\p
\v 11 पर जेखणि कैफ अन्ताकिया मझ या ता मीं तैसेरु मुहां पन तैसैरा सामणां किया, कियौंकि सै दौषि ठैरैइयौऊरा थिया।
\v 12 एठणिरै तेईनि कि याकुब किनां कैथरै लौका कैरै एईणां किना पेहिलै सै हौरनियां जातिया सुण खंइयां कैरिंथिया, पर जां सै इयै, ता खतना कियाऊरै लौका किना डरै मारौरै हठि गियै जां किनारा कांना लगै।
\v 13 जां तैस सेईतै होरनियैं यहुदियै बि कबट किया, ऐड़ि तेईनि कि बरनबास बि तैनहैरै कबटा मझ पै गिया।
\v 14 पर जां मीं तकऊं, कि सै सुसमाचारैरि सचैई पन सिधि चाल न चलतै, ताम मीं सबनियां कैरै सांमणैं कैफा सुण बौलु, कि जां तु यहुदि भौ करि हौरनियां जैतिया सुण चलता, जां याहुदिया सुण न ता तु हौरनियां जातियानि चलणैरै तेईनि कोईनि बौलता?
\s विश्वाशै ला धर्मी ठैहराणा
\p
\v 15 अइ जै जन्मैरै यहुदि आंतै, जाम पापि हौरनियां जातिया मझां न।
\v 16 तांबि ऐ शरिर जांणि करि कि मेहिणु व्यवस्थाइरै काला न, पर सिरफ यीशु मसीह पन विश्वास करनैं ला धरमीं ठैहरैइयूंथा, अइ ऐपु बि मसीह पन विश्वास किया, कि अई व्यवसथाइरै कंमा ला न पर मसीह पन बिशवाश कांनै ला धरमिं ठैहरै; एठणिरै तैइनि कि व्यवसथाइरै कंमा ला कौ प्रांणि धरमि न ठैहरैइयूंणां।
\v 17 अइ जै मसीह मझ धरमि ठैहराना चांहथै, अगर ऐपुऐ पापि निकीइआ, ता किया मसीह पापैरा सेवक आ? कैदि न।
\v 18 कियोंकि जै किछ मीं गिरा दितु, अगर तैस फिरी बणांता, ता अपड़ै अपानि अपराधि ठैहरांता।
\v 19 अऊम ता व्यवस्थाई ला व्यवस्थाइरै तेईनि मरि गिया, कि परमेश्वरैरै तेईनि जीवन जीऊं।
\v 20 अऊं मसीह सेईतै क्रूसा पन चाहढ़ाऊरा आ, जां ऐबै अऊं जीवन न रिहा, पर मसीह मूं मझ जींता आ, जां अऊं शैरीरा मझ जै जीवत आ, ता सिरफ तैस विश्वास ला जिवित आ, जै परमेश्वरैरै पुत्रा पन आ, जैनि मूं सुण प्रेम किया, जां मिंडै तेईनि अपड़ा प्राण आप दी दिता।
\v 21 अऊं परमेश्वरैरि अनुग्रहनि बेकार न ठैहरांता, कियोंकि अगर व्यवस्थाइ ला धार्मिकता भूंति, ता मसीह रा मरना बेकार भूंता।
\c 3
\s व्यावास्था या विश्वाश
\p
\v 1 हे निरबुधि गलतियौ, कुनि तुऐ मौहि लियै? तुआड़ै ता मना टीरा कैरै सांमणै यीशु मसीह क्रूसा पन लुहाआ।
\v 2 अऊं तुआं किना सिरफ ऐ जांणना चांहथा, कि तुऐ आत्माईनि, किया व्यवस्थाइरै कंमा ला, या विश्वास सैरै समांचारै लापा?
\v 3 किया तुऐ ऐतियै निरबुधि आंतै, कि आत्माइरि रीति किना शुरु भौ करि ऐबै शरीरैरि रीति पन अंत करैलै?
\v 4 किया तुऐ याऊता दु:ख ईंऐ उठा? पर कैदि बेकार न।
\v 5 जै तुआंनि आत्मा दांन काता, जां तुआं मझ सामरथैरै कंम काता आ, सै किया व्यवस्थाईरै कंमै ला या विश्वास सुसमाचारै ला ऐतियूं काता?
\v 6 अब्राहीमा ता परमेश्वरा पन विश्वास किया, जां तैसैरै तेईनि धार्मिकता गिणिं गैई।
\v 7 ता ऐ बुझि लिया, जै विश्वास कांनै बाऐ आंतै, सै है अब्राहीमैरि संतांन आ।
\v 8 जां पवितर शास्त्रेरै पेहिलै ऐबुझि करि, कि परमेश्वर हौरनियां जातियानि विश्वास ला धरमि ठैहराला, पेहिलै किना अब्राहीमानि ऐ सुसमाचार शुणा दिता, तऊ मझ सैरि हैति आशीष पैलि।
\v 9 ता जै विश्वास कानैं बाऐ आंतै, सै बिशवैशि अब्राहीमा सेईतै आशीष पांतै।
\v 10 जियाऊतै लौक व्यवसथाइरै कंमा पन भरौसा रखतै, सै सारै शिरापैरै ऐधींन आंतै, कियोंकि लिखौरु आ, कि जै कौ व्यवस्थाईरि किताबि मझ लिखौरि सभ गलै कांना मझ सिथिर नं रींहथा, सै शिरापौरा आ।
\v 11 पर ऐकैइ गल प्रकट आ, कि व्यवस्थाइ ला परमेश्वरैरै ऐड़ि कौ धरमि न ठैहरथा, कियोंकि धरमि मेहिणु विश्वास ला जींता रैहला।
\v 12 पर व्यवस्थाइरा विश्वास सेइतै कौ संबंध ण, पर जै तैनहनहि मनैला, सै तैनहै ला जींता रींहणा।
\v 13 मसीह जै असैड़ै तेईनि शिरापित बणां, असूंनि मुल लै करि व्यवस्थाइरै शिरापा किना छुटकारा दिता, कियोंकि लिखौरु आ, जै कौ क्रूस पन लैटकैइयूंथा सै शिरापित आ।
\v 14 ऐ एठणिरै तेईनि भूं, कि अब्राहीमैरि आशीष मसीह यीशु मझ हौरनियां जातिया मझ पुजिया, जां अई विश्वास ला आत्माइनि पैइया, जैसैरि प्रतिज्ञा भौरि आ।
\s व्यवस्था या वाचा
\p
\v 15 हे भैइयो, अऊं मेहिणुरि रीति पन बौलता, कि मेहिणुरि वांणि बि जै वाचा भौ गांहथि, न ता कौ तैस टाअता, जां न तैत मझ किछ बधींता।
\v 16 निदांन, प्रतिज्ञाई अब्राहीमांनि तैसैरै बंशानि दियोईरि ऐंति; सै ऐ न बौलता कि बंशानि, जीं बड़ा कैरै बारै बौलु, जीं कि एकिरै बारै कि तिंडै बंशानि जां सै मसीह आ।
\v 17 पर अऊं ऐ बौलता कि जै वांणि परमेश्वरै पेहिलै किना पकि कियाऊरि थि, तैसै व्यवस्था चोऊर शाऊ तिहा साला किना बाद न टाई दींति, कि प्रतिज्ञा बेकार ठैहरिया
\v 18 कियोंकि अगर अनुग्रह व्यवस्थाई किना मैऔरि आ ता, फिरि प्रतिज्ञा किना न, पर परमेश्वरै अब्राहीमानि प्रतिज्ञाई ला आ दितौरि।
\v 19 तां फिरी व्यवस्था कोईनि दिति? सै ता अपराधै ला बाद मझ दिति, कि तैस बंशा एईणां तेईनि रिहा, जैसनि प्रतिज्ञा दितौरि थि, जा सै स्वर्गदूत ला एकि मझाटै हथा ठैहरैयूंणैं।
\v 20 मझाटै ता एकिरा न भूंता, पर परमेश्वर अकै आ।
\s व्यवास्थाईरा ऊदेश्य
\p
\v 21 ता किया व्यवस्था परमेश्वरेरि प्रतिज्ञाईरि बिरौधा मझ आ? कैदि न कियोंकि अगर ऐतैई व्यवस्था दियूंथि जै जीवन दी सकति, तां सचमुच धार्मिकता व्‍यवस्थाइ किना भूंति।
\v 22 पर पवितर शास्त्र रैसभनियांनि पापैरै अधींन कियै, तां कि सै वाचा प्रतिज्ञा जैसैरा आधार यीशु मसीह पन विश्वास कांना आ, बिशवाश कांनाहारानि पूरि भौ गैहिया।
\v 23 पर विश्वास सैरै एइणाम किना पेहिलै व्यवस्थाइरि अधींनताई मझ असैड़ि रखबाली भुंईंथि, तैस बिशवाशा एईणां तेईनि जै प्रकट भुणारा थिया, अइ तैसैरै बंधनां मझ रियै।
\v 24 एठणिरै तेईनि व्यवस्था मसीह तेईनि पूजांणांनि असैड़ा मासटर हस्त्रोन, कि अइ विश्वास ला धरमि ठैहरिया
\v 25 पर जां विश्वास एईछि चुका, तां अई शिकशकैरै अधींन न रियै।
\v 26 कियोंकि तुऐ सभ तैस विश्वास कांनै ला जै मसीह यीशु पन आ, परमेश्वरैरि संतांन आ।
\v 27 जाम तुआं मझ जैथरै मसीह मझ बपतिस्मा लिया तैनि मसीह पैहनि लिया।
\v 28 ऐबै न कौ यहुदि रिहा, जां न युनानी, न कौ दास, न कौ आजाद, न कौ नर न कौ नारि, कियोंकि तुऐ सभ यीशु मसीह मझ आंतै।
\v 29 जां अगर तुऐ मसीह मझ आंतैता, अब्राहीमैरै बंश जां प्रतिज्ञाइ अनुसार बारस बि आंतै।
\c 4
\p
\v 1 अऊं ऐ बौलता कि बारस जां तेईनि बालक आ। जाम सबनियां चीजा कैरा सुआंमि आ, तां बि तैस मझ जाम दासा मझ कौ भैद न आ।
\v 2 पर बाबैरै ठैहराऊरै टैंमाम तेईनि बचाहणाहरानि जां भण्डारी कैरै बशा मझ रींहथा।
\v 3 तींऐ अइ बि बालक थियै, ता संसारेरि पेहिलि शिकशाईरै बशा मझ भौ करि दास बणौरै थियै।
\v 4 पर जां टैंम पूरा भुआ, ता परमेश्वरै अपड़ा पुत्र भेईजा, जै जैनैनि किना जन्मां, जां व्यवस्थाईरै अधींन पेइदा भुआ।
\v 5 तांकि व्यवस्थाइरै एधींनानि मुलैरि करि छुटकारा लिया, जां असूंनि लेपालक भूंणैरा पद मेईया।
\v 6 जां तुऐ जै पुत्र आंतै, एठणिरै तेईनि परमेश्वरै अपड़ै पुत्रेरि आत्माईनि, जै हे बाबा, हे पिता बौलि करि पुकारता, असैड़ै मना मझ भेईज।
\v 7 एठणिरै तेईनि ऐबै तु दास न आ, पर पुत्र आ; जां जेखणि पुत्र भुआ, ता परमेश्वरै ला बारस बि भुआ।
\s गलितियारै बारै पौलुसैरी चिन्ता
\p
\v 8 भला, तेखणि ता तु परमेश्वरानि न दैवता जांणि करि,तैनहेरै दास,सेवक थियै जै सुभाभा किना परमेश्वर न।
\v 9 पर जां तुऐ परमेश्वर पछियांणि लिया वरन परमेश्वरै तुऐ पछियांणै, तता तैनह निरबला, जां निकैम्मि पेहिलि शिकशाईरि गला धैरै कोइनि फिरतै, जैनहैरै तुऐ दुबारि दास भूणा चांहथै?
\v 10 तुऐ धियैड़िया जां मेहिना जां टैंमामनि जां सालानि मनांतै।
\v 11 अऊं तुआड़ै बारै मझ डैरिंता आ, कोड़कियांन ईं न भुइया, कि जै मैहणत मीं तुआड़ै तेईनि कि सै बेकार न गैहिया।
\v 12 हे भैइयो, अऊं तुआं सुण विति काता, तुऐ मूं सई भौ गहा: कियोंकि अऊं बि तुआं सइ आ भौरा, तुऐ मिंडु किछ अन्या न कियाऊरा ।
\v 13 पर तुऐ जांणतै, पेहिलै, पेहिलै मीं शरीरेरि कंमजोरि ला तुआमनि सुसमाचार शुणा।
\v 14 जां तुऐ मिंडि शरीरिक हालत जै तुऐड़ी परिकशाईरा कारण थि, तुछ न जांणि, न तैत सुण धरणा की; जाम परमेश्वरैरा स्वर्गदूत वरन् मसीह समान ग्रहण किया।
\v 15 तां तुआड़ा सै खुशि मनांणा कोई गिया? अऊं तुआड़ा उगाहि आ, धन्य अगर भौ सकतु, ता तुऐ अपड़ै टीरै बि कढि करि मूंनि दी दींतै।
\v 16 ता किया तुआं सुण सच बौलणै ला तुआड़ा बैरि भौ गिया।
\v 17 सै तुआंनि मित्र ता बणांणा चांहथै, पर भैलि मैंणसि सेईतै न, वरन् तुआंनि अलग कांना चंहथै, कि तुऐ तैनहनि ऐ मित्र बणा लिया।
\v 18 पर ऐ बि अछु आ, भैलि गलै मझ हर टैंमा मित्र बणाणैरि कोशीश कैरियौ, न सिरफ तैसै टैंमा, कि तुआं सुण रींहथा।
\v 19 हे मिंडै बालको! जां तेईनि तुआं मझ मसीह रा रूप न बणि गैहिया, ताम तेईनि अऊं तुआड़ै तेइनि फिरि जच्चैरि तेई पीड़ै सैंहथा आ।
\v 20 इछा ता ऐ भूंति, कि ऐबै तुआं किन एईछि करि, हौरे प्रकारै सेईतै बौलुं, कियोंकि तुआड़ै बारै मझ मूंनि शक आ।
\s साराई कनै हाजिरैरा उदाहरण
\p
\v 21 तुऐ जै व्यवसथाइरै अधींन भूणां चांहथै, मूं सुण बौला किया तुऐ व्यवस्थाइरि न शुंणतै?
\v 22 ऐ लिखौरु आ, कि अब्राहीमैरै दो पुत्र भुऐ, अक दासी किनां, अक अजाद जैनैनि किना।
\v 23 पर जै दासि किना भुआ, सै शरिरिकि रीति सुण भुआ, सै प्रतिज्ञाइरै अनुसार जन्मां।
\v 24 ऐनह गला मझ दरिष्टांत आ, हे जैनैंननियौ मान दो वाचाऐं ऐंति, अक सीनै पहाड़ैरि जैस किना दास ऐ पेइदा भूंतै, जां सै हाजिरा आ।
\v 25 हाजिरा मना अरबैरा सीना पहाड़ आ, जां अधुंनिक यरुशलेम तैस सइ आ, कियोंकि सै अपड़ा दासा समैत दासत्व मझ आ।
\v 26 पर सुरगा पिचिं यरुशलेम अजाद आ, जां सै असैड़ि मा आ।
\v 27 कियोंकि लिखौरु आ, कि हे बांझ, तु जै न जंमति, खुश रैह, तु जैसैनि पीड़ै न उठति गअ खोलि करि जयजयकार कर, कियोंकि त्यागौरि संतामन सुहागणिरि संतांनि किना बि जादा आ।
\v 28 हे भैइयो, अई इसहाकेरि प्रतिज्ञा इरि संतांन आंतै।
\v 29 जां जै तैस टैंमा शरिरैरै अनुसार जंमौरा आ, आत्माइरै जंमौरैनि सतांता थिया, तीं ऐ आज बि भूंतु आ।
\v 30 पर पवितर शास्त्र कुतु बौलता? दासि जां तैसैरै पुत्रानि कढि दिया, कियोंकि दैसिरा पुत्र अजाद जैनैनिरै पुत्रा सुन उतराधिकारि न भूंणां।
\v 31 एठणिरै तेईनि हे भैइयो, अइ दासिरै न पर अजाद जैनैनिरि संतांन आंतै।
\c 5
\s स्वातंत्रताई सुरक्‍शित रखा
\p
\v 1 मसीह अजैदिरै तेइनि अइ अजाद आंतै कियाऊरै, सै ऐतै मझ रैहा, जां दासैरै जुऐ मझ फिरि मेईं जुटा।
\v 2 तका, अऊं पौलुस तुआं सुण बौलता, कि खतना करालै ता मसीह किना तुआंनि किछ फेइदा न भूंणां।
\v 3 फिरि बि अऊं हर एकि खतना करांणै बाऐनि शुणा दींताकि, तैस सारि व्यवस्था मनणि पूंणि।
\v 4 तुऐ जै व्यवस्थाई ला दया धरमि ठैहरना चांहतै, मसीह किना अलग जां इजाजति किना गिरि गियै।
\v 5 कियोंकि आत्माइरै कारण, अइ विश्वास सेईतै, आशा कियोउरि धार्मिकताइरि बाट जोंहथै।
\v 6 जां मसीह यीशु मझ न खतना, न खतनां रहित किछ कमैरु आ, पर सिरफ जै विश्वास ला प्रेम काता आ।
\v 7 तुऐ ता भैलि बैंति खिट दींतै थियै, ऐबै कुनि तुऐ रौकै, कि सचैईनि मेई मना।
\v 8 एकैइ शिखर तुआड़ै शिदांणा बा आ केरि ओर सेइतै न आ।
\v 9 थौड़ा तिया खमीर सैरु गुनौहरु ऐटुनि खमीर करि दींता आ।
\v 10 अऊं प्रभु पन तुआड़ै बारै मझ बरौसा रखता, कि तुआड़ा कौ दूसरा विचार न भौला, पर जै तुआं मन घबरा दींता, सै कौ कियौं न दण्ड पाला।
\v 11 पर हे भैइयो, अगर अऊं एमहि तेईनि खतना ऐरा प्रचार काता, ता कौइनि एमहि तेईनि सतैइयूंता, फिरि ता क्रूसैरि ठौकर गांथि रहि।
\v 12 भलु भूंतु, कि जै तुआं डंमाडौल कातै, सै बढि सुतियूंतै।
\v 13 हे भैइयो, तुऐ अजाद भूंणैरै तेईनि आं शिदाऊरै, पर ईं न भुइया, कि ऐकैई अजादि शरिरिक कंमा कैरै तेईनि मौका बैणिंया, वरन प्रेम सुण सेईतै एकि हौरैरै सेवका बंणां।
\v 14 कियोंकि सारि व्यवस्था ऐसै एकि ऐ गलै ला पूरि भौ गांहथि,कि तु अपड़ै पैड़ोसि सेईतै अपड़ै बराबर प्रेम रख।
\v 15 पर अगर तुऐ एकि हौरैनि दंतै ला बढतै जां फाड़ि खांतै, ता चौकस रैहा, कि एकि हौरैरा सत्यानाश मेईं करि दिया।
\s पवित्र आत्माई ला संचालन
\p
\v 16 पर अऊं बौलता आ, आत्माईरै अनुसार चला, ता तुऐ शरिरैरि लालसा कौसै रीति ला पूरि न करैलै।
\v 17 कियोंकि शारिर आत्माइरै बिरौधा मझ, जां आत्मा शरिरैरै बिरौधा मझ लालसा कातै, जां ऐ एकि दूसरैरै बिरोधि आंतै, एठणिरै तेइनि कि जै तुऐ कांनां चांहथै सै न करि पैइया।
\v 18 अगर तुऐ आत्माइरै चलाऐ चलतै ता व्यवस्थाइरै अधींन न रियै।
\v 19 शरिरैरै कंम ता प्रकट आंतै,व्याभिचार, अशुध कंम, लुचापन।
\v 20 मूरति पूजा, टोंणा, बैर, इस्करियोति, गुसा बिरौध, फूट, विधरम।
\v 21 डाह, मतवालापन, लीलाक्रीड़ा, जां ऐनह सहि हौऱै,होरै कंम आंतै, ऐनहैरै बारै मझ अऊं तुआंनि पेहिलै बौलि दींता, जै पेहिलै बौलि बि चुकौरा आ, कि ऐतिऐ, ऐतिऐ कंम कांनै बाऐ परमेश्वरैरै राजियैरै बारस न भूंणै।
\v 22 कनै आत्माइरा फल प्रेम,खुशि मेल, धीरज,विश्वास आ।
\v 23 जां किरपा, भलई, बिशवाश, नम्रता, जां संयम आंतै; ऐतियै,ऐतियै कंमा मझ शरिर बिरौधा मझ कौ बि व्यवस्था नेंईं।
\v 24 जां जै मसीह यीशुरै आंतै, तैनहे शरिरानि तैसेरि लालसाई जां अभिलाशाई समैत क्रूसा पन चाहड़ि दितै।
\v 25 अगर अइ आत्माईरै ला जींता आंतै, ता आत्माइरै अनुसार चला बि।
\v 26 अइ घमण्डि भौ करि न एकि दूसरैनि छेड़िया, जां न एकि दूसरै सेईतै डाह कैहस्त्रोन।
\c 6
\s एकि दुऐरी सहायता करा
\p
\v 1 हे भैइयो, अगर कौ मेहिणु कौसकियै अपराधा मझ पैकड़ि बि गैहिया, ता तुऐ जै आत्मिक आत्मा आंतै, नम्रताई सुण तैस संभाआ, जां अपड़ि बि चौकसि रखा, कि तुऐ बि परिकशाई मझ मेईं पुआ।
\v 2 तुऐ एकि दूसरैरै भार चुका, जां ऐसै तरई मसीह रि व्यवस्था पूरि करा।
\v 3 कियोंकि अगर कौ किछ न भूंणा पन बि अपड़ै आपानि किछ समझता, ता अपड़ै आपानि धौखा दींता आ।
\v 4 पर हर कौ अपड़ै कंमानि जांणि लिया,तां दूसरैरै बारै मझ न पर अपड़ै बारै मझ तैस घमण्ड कानैरा मौका भूंणां।
\v 5 कियोंकि हर कौ मेहिणु अपड़ा बौझ चुकैला।
\v 6 जै वचनैरि शिकशा पांत आ, सै सैरि ऐछि चीजा मझ शिखरांणारानि सहभागि कैरिआ।
\v 7 धौखा मेईं खा, परमेश्वर मजाकि मझ न उजैडइयूंथा, कियोंकि मेहिणु जै किछ बांता आ, सैहै बढता।
\v 8 कियोंकि जै अपड़ै शरिरैरै तेइनि बांता आ, सै शैरिरै ला विनाशैरि कटणि बढैला, जां जै आत्माइरै तेईनि बांता आ, सै आत्माइ ला अनंत जीवनैरि कटनि बढैला।
\v 9 अइ भलै कंम कांना मज हिया न छैडिया, कियोंकि अगर अइ ढिलै न भुइया, ता ठीक टैंमा पन कटणि बढैलै।
\v 10 एठणिरै तेईनि जैड़ि तेनि मौका मेईया अइ सभनियां सुण भलाई कैहस्त्रोन; बिशेष करि विश्वास भैइया सुण।
\s लाष्ट चेतावनी कनै अभिवादन
\p
\v 11 तका मीं कैतियै बड़ा, बड़ा अखरा मझ तुआंनि अपड़ै हथै ला आ लिखौरु।
\v 12 जियाऊतै मेहिणु शरीरिक दिखावा चांहथै से तुआड़ा खतना करवांणैरै तेइनि दबाव दींतै, सिरफ ऐठणिरै तेइनि कि सै मसीह रै क्रूसैरै कारण सतैइयो न।
\v 13 कियोंकि खतना करांणै बाऐ ऐपु ता, व्यवस्थाई पन न चलतै, पर तुआड़ा खतना ऐठणिरै तेईनि करांणां चांहथै, कि तुऐड़ि शरीरिक हालति पन घमण्ड कैहस्त्रोन।
\v 14 पर ईं न भुइया, कि अऊं कुसकेई हौरि गलै पन घमण्ड कैरुं, सिरफ अपड़ै प्रभु यीशु मसीह रै क्रूसैरा, जैत ला संसार मिंडि नजरि मझ, जां अऊं संसारैरि नजरि मझ क्रूसा पन चाहड़ौरा आ।
\v 15 कियौकि न खतना, जां न खतना रहित किछ आ, पर स्रष्टि।
\v 16 जां जियाउतै ऐस नियंमा पन चलैलै, तैनह पन, जां परमेश्वरैरै इस्राईल पन, शांति जां दया भूंति रिहा।
\v 17 सेवक आगैनि मूंनि कौ दु:ख न दिया, कियोंकि अऊं यीशुरै दाघानि ऐपड़ि देह पन लै फिरता आ।
\v 18 हे भैइयो, असैड़ा प्रभु यीशु मसीह रि दया तुऐड़ि आत्माई सैइतै रिहा। आमीन।
