\id 2TI
\ide UTF-8
\rem Copyright Information: Creative Commons Attribution-ShareAlike 4.0 License
\h 2 तीमुथियुस
\toc1 2 तीमुथियुस
\toc2 2 तीमुथियुस
\toc3 2 तीमुथियुस
\mt1 2 Timothy
\mt1 2 तीमुथियुस
\c 1
\s अभिवादन
\p
\v 1 पौलुसेरि ओर सेईतै जै तैस जीवनेरि प्रतिज्ञाइ अनुसार जै मसीह यीशु मझ आ, परमेश्वरेरि इछाइ सेईतै मसीह यीशुरा प्रेरित आ।
\v 2 पियारै बच्चे तीमुथियुसैरु नां। परमेश्वर पिता जां असैड़ै प्रभु यीशु मसीह इरि ओर सेईतै तऊंनि दया अनुग्रह जां शांति मेइंति रिहा।
\s धन्यवाद कनै प्रोतसाहन
\p
\v 3 जैस परमेश्वरेरि सेवाइ मझ अऊं अपड़ै बब दादा केरि रीति पन शुध विवेक सुण काता आ, तैसैरा धन्यबाद भुइया, कि ऐपड़ि प्रार्थनाइ मझ तऊंनि लगातार याद काता रहूं।
\v 4 जां तिंडै टीरा कैरि सुधि करि,करि रात धियाड़ि तऊ सुण भैंट कानेरि लालसा रखता,कि अनंदै ला भैरि गहुं।
\v 5 जां मूं तिंडै तैस निष्कपट विश्वास शैरि सुधि एइंति, जै पेहिलै तिंडि नैनि लोइस, जां तिंडि अमै यूनीके मझ थी, जां मूनि निश्चय भौरा आ, कि तऊ मझ बि आ।
\v 6 ऐसै कारणा अऊं ताउंनि सुधि दुआंता, कि तु परमेश्वरैरै तैस वरदानानि जै मिंडै हथ रखणै ला ताऊंनि मैऔरु आ, चमका दै।
\v 7 कियोंकि परमेश्वरै आत्मा असूंनि प्रभुरि उगैहि सेइतै, जां मूं सुण जै तैसैरा केइदि आ, लजित न भुइया,पर तैस परमेश्वरेरि सामरथ कनै प्रेम अनुसार सुसमाचारैरै तेइनि मूं सुण दुख उठा।
\v 8 एठणिरै तेइनि प्रभुरि उगैहि सेईतै, जां मूं सुण जै तैसैरा केइदि आ, लजित न भुइया, पर तैस परमेश्वरैरि सामरथ अनुसार सुसमाचारैरै तेइनि मूं सुण दुख उठा।
\v 9 जैनि असैड़ा संसारा अनुग्रह कानाहर मसीह यीशु प्रकट भूणै ला परकाश भुआ, जैनि मोऊतिरा नाश किया, जां जीवन जां अमरतइनि तैस सुसमाचारै ला पवित्र परकाश मान करि दिता।
\v 10 पर जेखणि असैड़ा उदार कानाहर मसीह यीशु प्रकट भूंणै ला परकाश भुआ, जैनि मोऊतिरा नाश किया, जां जीवन जां अमरतइनि तैस सुसमाचारै ला परकाश मान करि दिता।
\v 11 जैसैरै तेइनि अऊं प्रचारक, जां प्रेरित, जां सुसमाचारैरा उपदैशक बि ठैहरा।
\v 12 ऐस कारणा किना अऊं ऐनह दुखानि बि उठांता आ, पर शरमेइता न, कियोंकि अऊं तैसनि जैसैरि मीं विश्वास कि, जांणता आ; जां मूंनि निश्चय आ, कि सै मिंडि थातिरि तैसै धियैड़ि तेइनि रखवालि करि सकता।
\v 13 जै कैरि गलै तीं मूं किनाशुणि तैनहनि तैस विश्वास जां प्रेमा सुण जै मसीह यीशु मझ आ, अपड़ा आदर्श बणा करि रख।
\v 14 जां पवित्र आत्माइ ला असूं मझ बसौरा आ, ऐसै सचि थातिरि रखवालि कर।
\v 15 तु जांणता आ, कि आसिया बाऐ सभ मूं किना फिरि गियाऊरै आंतै, जैत मझ फूगिलुस जां हिरमुगिनेस आंतै।
\v 16 उनेसिफुरुमैरै घरांने पन प्रभु दया कैरिया, कियोंकि तैनि बड़ै फैरै मिंडा जी ठंडा किया, जां मिंडि जैंजिरै ला लजित न भुआ।
\v 17 पर जां सै रौमा मझ या, ता बैड़ि कोशीशि ला तौपि करि मूं सुण भैंट की।
\v 18 प्रभु कैरिया कि तैसै धियैड़ि तैस पन प्रभुरि दया भुइया। जां जै,जै सेवा तैनि इफिसुस मझ कियाऊरि आ, तैनहनि बि तु भलि भांति जाणता आ।
\c 2
\s मसीह यीशुरा स्वाभाविक सैनक
\p
\v 1 एठणिरै तेइनि हे मिंडै पुत्र, तु तैस अनुग्रह ला जै मसीह यीशु मझ आ, बलवांन भौ गअ।
\v 2 जां जै गलै तीं बड़ा उगैहिया कैरै सामणैं मूं कना शुणौरि ऐंति तैनहनि विश्वास ईनि दी दै, जै हौरानि बि शिखरांणैरै काबल भुइया।
\v 3 यीशु मसीह रै अछै यौधैरै तेइनि मूं सुण दुख उठा।
\v 4 जेखणि कौ जौधा लड़ैइ पन गांहथा आ, ता एठणिरै तेइनि कि अपड़ै भैरति कांना बआनि खुश कैरिया, अपड़ै जीवनानि संसारैरै कंमा मझ न फसियांणता।
\v 5 फिरि अखाड़ै मझ भिड़नें बआ अगर रीति रै अनुसार लैड़िया ता मुकुट नां पांता।
\v 6 जै घरेलु मैहणत काता, फलैरा अंश पेहिलै तैसनि मेइणां चेहिंथा।
\v 7 जै अऊं बौलता आ, तैत पन ध्यांन दै, जां प्रभु तऊंनि सभनियां गला कैरि समझ दैला।
\v 8 यीशुनि याद रख, जै दाउदैरै बंशा किना भुआ, जां मौरा मझां जी उठा; जाम ऐ मिंडै सुसमाचारैरै अनुसार आ मसीह आ।
\v 9 जेठणिरै तेइनि अऊं कुकरमि दुख उठांता आ, ऐड़ि तेइनि कि केइद बि आ, पर परमेश्वरैरा वचन सुसमाचार केइद न आ।
\v 10 एस कारणा अऊं चुणौरा लौका कैरै तेइनि सब किछ सैंहथा आ, कि सै बि तैस उदारानि जै यीशु मसीह मझ आ, अनंत महिमाइ सुण पैइया।
\v 11 ऐकैइ गल सछ विश्वास आ, कि अगर अइ तैस सुण मरि गियै, ता तैस सुण जींता जीलै बि।
\v 12 अगर अइ धीरजै सुण सैंहथै रैहलै, ता तैस सुण राज बि करैलै, अगर अइ तैसैरा इनकार करैलै ता, तैस बि असैड़ा इनकार कांनां।
\v 13 अगर अइ बिशवाशि बि भुइया तां बि सै विश्वास ऐरै काबल बणि रींहथा, कियोंकि सै ऐपु अपड़ा इनकार न करि सकता।
\s उतम कारिगर
\p
\v 14 ऐनह गला कैरि सुधि तैनहनि दिवा, जां प्रभुरै सामणै चिता दै, कि शब्दा पन तरक वितरक मेंइ कहस्त्रोनं करा, जैनह किना किछ फेइदा न भूंता,वरन शुणनै बाऐ बिगड़ि गांहथै।
\v 15 अपड़ै आपानि परमेश्वरैरा ग्रहण काबल जां ऐतिया कंम कांनै बआ ठैहरांणैरि कोशीश कर, जै लजित न भुलया, जां जै सचैइरै वचनानि ठीक रीति सेइतै कंमा लांता भुइया।
\v 16 पर अशुध बकवासि किना बचि रैह, कियोंकि ऐतियै लौक हौरै बि अभक्ति मझ बधतै गांहणैं।
\v 17 जां तैनहैरा वचन शड़ौरै जख्मा सइ फैलता गांहणां हुमिनयुस जां फिलेतुस तैनह मझाम आंतै।
\v 18 जै ऐ बौलि करि कि जी उठणा भौ चुकौरा आ, सचैइ किना भटकि गियाऊरै आंतै, जां कैथरा कैरै विश्वास नि उलट पुलट करि दींतै।
\v 19 तां बि परमेश्वरैरि पियाउरि नींह बणि रिंहथि, जां तैस पन ऐ छाप लगोरि आ, कि प्रभु अपड़ानि परियांणता आ, जां जै कौ प्रभुरा नां लींता आ, सै अधरमा किना बचा रीहणां।
\v 20 बडै घरा मझ न सिरफ सुनैम चैंदिरै पर काठ जां मिटिरै भांडै बि भूंतै; कौ,कौ आदर , जाम कौ,कौ अनादरैरै तेइनि।
\v 21 अगर कौ अपड़ै आपानि ऐनह ला शुध करैला, ता सै आदरिरा भांड, जाम पवित्र ठैहरैइयूंणां; जां सुऐंमिरै कंमा एईणां, जां हर भलै कंमैरै तेइनि तियार भूंणां।
\v 22 जवैंनिरि इछाई किना नहश, कनै जै शुध मनै ला प्रभुरा नां लींतै, तैनह सुण धरम, कनै विश्वास, कनै प्रेम, जां मेल मिलापैरा पीछा कर।
\v 23 पर मूरखता, जां अविधियाइरै विवादा किना अलग रैह; कियोंकि तु जाणता आ, कि तैनह सुण झगड़ै भूंतै।
\v 24 जां प्रभुरै सेवकानि झगड़ालु न भूंणै चेहिंथै, पर सभनियां सुण कौंमल जां शिकशाइ पन निपुण, जां सैहनशील भुइया।
\v 25 जां बिरोधियांनि नैरमि सेइतै संमझैइया, कुतु पता परमेश्वर मन फैरनैरा मन दिया, के सै सचैईनि पैरियैंणिया।
\v 26 जां ऐत ला तैसैरि इछा पूरि कांनैरै तेइनि सचैत भौ करि शैतानैरै फंदै किना छुटि गैहिया।
\c 3
\s लाशट धियैड़िया मझ अधर्म
\p
\v 1 पर ऐ बुझि रख कि लाशट धियैड़िया मझ कठण टैंम एईणै।
\v 2 कियोंकि मेहिणु लाअचि, डींगमार, अभिमांनि, निंदा कानाहर, मइ-बबैरि अज्ञा न मनणै बाआ अपवित्र।
\v 3 दयाबगैर, माफ न कानाहर, दौष लांणै बाऐ, असंयमी, कठौर, भलैरा बैरि।
\v 4 प्रेम बिशवाशघाति, ढींठ, घमण्डि, जां परमेश्वरैरै न वरन सुखविलासैरै चाहणैं बाऐ भूंणै।
\v 5 तैनह शैक्तिरा भैष ता धारणां, पर तैसेरि सामरथि न मनैलै; ऐतिया किना पेइंडै रैहि।
\v 6 ऐनह मझा सै लौक आंतै, जै घरा मझ दबौरै पैइड़ा चलि एईंतै, जां छिछोरि जैनैंनियांनि बशा मझ करि लींतै, जै पापा मझ दबौरि जां हर परकारेरि इच्छाइरै बशा मझ आंतै।
\v 7 सै सदा शिखरति ता रींहथि, पर सचैइरि पहस्त्रोनंणि तेइनि कैदि न पुजति।
\v 8 जां जीं यन्नेस जां यम्ब्रेसै मूसैरा बिरौध कियाउरा थिया, तींऐ ऐ बि सचैइरा बिरौध कातै आंतै, ऐ ता ऐतियै मेहिणु आंतै, जैनह कैरि मन भ्रष्ट भौ गियाऊरि आ,जां सै विश्वास शैरै बारै मझ निकम्में आंतै।
\v 9 पर सै ऐत किना आघै न बधि सकतै,कियोंकि जीं तैनहैरि अज्ञानता सभ मेहिणुआं पन प्रकट भौ गियाऊरि थी, तीं ऐ तैनह कैरि बि भौ गांहणि।
\s तीमुथियुशानि विशेष निर्देश
\p
\v 10 पर तीं उपदैश, चाल, चलण, मंशा, विश्वास, सैहनशीलता, प्रेम, धीरज, जां सैतैइयूंणै, जां दुख उठांणां मझ मिंडा साथ दिता।
\v 11 जां ऐतिया दुखा मझ बि जै अन्ताकिया जां इकुनियुम जां लुसत्रा मझ मूं पन पियाउरै थिऐ जां हौरा दुखा मझ बि, जै मीं उठाऊरै आंतै; पर प्रभु अऊं तैनह सभनियां किना छडा लिआ।
\v 12 पर जियाउतै मसीह यीशु मझ भैक्ति सुण जीवन वितांणां चांहथै सै सभ सैतैइयूंणैं।
\v 13 जां दुष्ट, जां बैहकांणै बाऐ धौखा दींतै, जां धौखा खांतै, बिगड़तै चलि गाहणैं।
\v 14 पर तु ऐनह गला पन जै तीं शिखरोरि ऐंति जां विश्वास कियाऊर थिया, ऐ बुझि करि दृढ़ बणि रैह, कि तीं सै कुनह लौका किना शिखरौरा थिया।
\v 15 जां बचपणां किना पवित्र शास्त्र तिंडा जांणौरा आ, जै तऊ मसीह पन विश्वास कांनै ला उदार प्राप्त कांनैरै तेइनि बुधिमांन बणा सकता आ।
\v 16 हरेक पवित्र शास्त्र परमेश्वरेरि प्ररणाइ सुण रचौरा आ,जां उपदैश जां, समझांणै, जां सुधारणै, जां धरमेरि शिक्शाईनि फेइदै मझ आ।
\v 17 तां कि परमेश्वरैरा जन सिध भुइया, जां हर एकि भलै कंमैरै तेइनि तियार भौ गैहिया।
\c 4
\p
\v 1 परमेश्वर जां मसीह यीशुनि उगाहि करि, करि, जै जींता जां मौरा कैरा न्याय करैला, तैसनि हौरा प्रकट भूंणां,जां राज्यैरि सुधि दिवा करि अऊं तऊंनि चितांता आ।
\v 2 कि तु वचनांनि प्रचार कर; टैंमा जां कुटैंमा तियार रैह, सारै परकारेरि सैहनशीलता, जां शिकशाइ सुण उलाहनां दै, जां झिड़क , जाम समझा।
\v 3 कियोंकि ऐतिया टैंम एईणां, कि लौका खरा उपदैश न सैहियूंणां पर कनां केरि खुरकि ला ऐपड़ि इछाइ अनुसार अपड़ै तेइनि बड़ै सारै उपदैशक बटौइ लींणै।
\v 4 जां अपड़ै कंन सचैइ किना फैरि करि कथाइ कैहैनियां पन लालै।
\v 5 पर तु सैरि गला मझ सावधांन रैह, दुख उठा, सुसमांचार परचारैरा कंम कर जां ऐपड़ि सेवाइनि पूरा कर।
\v 6 कियोंकि ऐबै अऊं अरघा पन डौलता आ, जां मिंडै कूचैरा टैंम एईछि गिया।
\v 7 अऊं अछि कुश्ति लड़ि चुकौरा आ, मीं अपड़ि दाउड़ पूरि करि लियाउरि आ, मीं विश्वास शैरि रखवालि कियाऊरि आ।
\v 8 भविष्य मझ अऊम तिंडै तेइनि धार्मिक सै मुकुट रखौरा आ, जै प्रभु, जै धरमि, जां न्यायि आ, मूंनि तैसै धियैड़ि दैला, जां मूंनिऐ न, वरन तैनह सभनियांनि बि जै तैसैरै प्रकट भूणांनि पियारा जांणतै आंतै।
\s व्यक्तिगत संदेश
\p
\v 9 मूं किन एईणैरि कोशीश कर।
\v 10 कियोंकि देमासै ऐ संसार पियारा समझि करि अऊम चडि दितौरा आ, जां थिस्सलुनिकैनि चलि गिया, जां क्रेंसकेंस गलतियानि जां तीतुस दलमातियानि चलि गिया।
\v 11 सिरफ लूका मूं सुण आ मरकुसानि लै करि चलि आ; कियोंकि सेवाइरै तेइनि सै मिंडै बड़ै कंमैरा आ।
\v 12 तुखिकुस मीं इफिसुसानि भेइजौरा आ।
\v 13 जै बागा मझ त्रोआसा मझ करपुसैरै ऐड़ि छडि याऊरा आ, जेखणि तु एईछिया, ता तैसनि जां किताबि बेशेष करि चरम पात्रानि लींतै एईछै।
\s अन्तिम अभिवादन
\p
\v 14 सिकन्दर ठैरै मूं सुण बैड़ि बुरैइ कियोऊरि ऐंति, प्रभु तैसनि तैसैरै कंमै अनुसार बदला दैला।
\v 15 तु बि तैस किना सावधांन रैह। कियोंकि तैनि असैड़ि गला कैरा बड़ा बिरौध आ कियाऊरा।
\v 16 मिंडै पेहिलै जुबाब कांनैरै टैंमां मझ कुनि बि मिंडा साथ न दितौरा, वरन सभनियैं अऊं छडि दितौरा थिया: भला भुइया, कि ऐठणिरा तैनहनि लैखा न दींणा पुइया।
\v 17 पर प्रभु मिंडा मज्त कानाहर हस्त्रोन, जां मूंनि सामरथ दिति कि मूं ला प्रचार पूरा,पूरा व भुइया, जां सैरि होरि 
जाति शुणि लिया, जां अऊं ता शैरेरु मुहां किना छडाउरा आ।
\v 18 जां प्रभु यीशु मूंनि हर एकि बुरै कंमा किना छडाला, जां अपड़ै सुरगेरु राजा मझ उदार करि,करि पूजाला: तैसैरि महिमा युगायुग तेइनि भूंति रिहा। आमीन।
\v 19 प्रिसका जां अकिवलानि, जां उनेसिफुरुमैरै घरांनेनि नमस्कार।
\v 20 इरास्तुस कुरिन्थुस मझ रैहि गिया, जां त्रुफिमुसानि मीं मीलेतुस मझ बिमार छडौरा आ।
\v 21 सैरदिया किना पेहिलै चलि एईणैरि कोशीश कर; यूबुलुस, जां पूदेंस, कनै लीनुस कनै क्लौदिया, कनै सभनियां भाइया कैरा तऊनि नमस्कार।
\v 22 प्रभु यीशु तिंडि आत्माइ सुण रिहा: तऊ पन अनुग्रह भूंता रिहा।
