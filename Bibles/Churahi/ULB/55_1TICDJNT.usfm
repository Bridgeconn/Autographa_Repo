\id 1TI
\ide UTF-8
\rem Copyright Information: Creative Commons Attribution-ShareAlike 4.0 License
\h 1 तीमुथियुस
\toc1 1 तीमुथियुस
\toc2 1 तीमुथियुस
\toc3 1 तीमुथियुस
\mt1 1 Timothy
\mt1 1 तीमुथियुस
\c 1
\s अभिवादन
\p
\v 1 पौलुसेरि ओर सेईतै जै असैड़ै उदार कानाहर परमेश्वर, जां असैड़ा आशा- स्थान मसीह यशुरि आज्ञा सेइतै मसीह यीशुरा प्रेरित आ, तिमुथिमुसैरै नां जै बिशवाशा मझ मिंडा सच्चा पुत्र आ।
\v 2 पिता परमेश्वर, जां असैड़ै प्रभु यीशु मसीह किनां विश्वास ताऊंनि सच अनुग्रह कनै दया, जां शांति मेईंति रिहा।
\s झुठै शिक्शका कैरै विरुध चैतावनी
\p
\v 3 जीं मीं मकिदुनियानि गांहथै टैंमा ताउंनि समझाऊरि थी, कि इफिसुस मझ रैहि करि कैथरानि आज्ञा दै कि हौरै परकारैरि शिकशा नं दिया।
\v 4 जां तैनह ऐतैइ कैहैनियां जां अनंत वंशावैलिया पन विश्वास मन लाइ,कनै परमेश्वरैरै तैस प्रबन्धा अनुसार ना जै विश्वासा सेईतै संबन्ध रखता। जैनह किना विवाद भूंतै आंतै।
\v 5 आज्ञाइरा सारांश ऐ आ कि शुध मन जाम अछा विवेक, कनै निष्कवट रहित विश्वास ला प्रेम पेइदा भुइया।
\v 6 ऐनहनि छडि करि कैथरै लौक फिरि करि बकवासि धैरै भटकि गियाऊरै आंतै।
\v 7 जां व्यवस्थापक ता भूंणां चेहिंथा, पर जै गलै बौलतै कनै जैनहनि दृढ़ताई सुण बौलतै आंतै, तैनहनहि समझांतै बिनां।
\v 8 पर अइ जांणतै आंतै, कि अगर कौ व्यवसथाइनि व्यवस्थाइरि रीति पन कंमा मझ लैइया, ता सै भला आ।
\v 9 ऐ भुझि करि कि व्यवस्था धरमि लौकानि ना, पर अधर्मियांनि , अपवित्रानि जां अशुधानि मा-बबा पन अघात कानैं बाऐ, पापि।
\v 10 व्यभिचारियो, मेहिणुआंनि बैचणै बाऔ, झूठौ, झूठि कसमि खांनै बाऔ, सेवा जां ऐनह छडि खरै उपदैशैरै सब विरोधियांनि ठैहरैयोऊरि आ।
\v 11 ऐहै परम धन्य परमेश्वरेरि महिमाइरै तैस सुसमाचारैरै अनुसार आ, जै मूंनि दितौरा आ।
\s अनुग्रैरै तैईनि धन्यवाद
\p
\v 12 जाम अऊं, अपड़ै प्रभु मसीह रा, जैनि मूनि सामरथ दितौरि आ, धन्याबाद काता, कि तैनि मूंनि विश्वास ऐरै काबल समझि करि ऐपड़ि सेवाइरै तेइनि ठैहरा।
\v 13 अऊं ता पेहिला निन्दा कानै बाआ, जाम सतांणै बाआ, जां अंधैर कांनै बाआ थिया; तां बि मूं पन दया भुई, कियोंकि मीं अविश्वास शेरि दशाई मझ बगैर समझि, ऐकियै कंम कियाऊरै थियै।
\v 14 जां असैड़ै प्रभुरा अनुग्रह तैस विश्वास जाम प्रेमा सुण जै मसीह यीशु मझ आ, बड़ा आ।
\v 15 ऐ गल सच आ जाम हर परकार सेइतै विश्वास काबल आ, कि मसीह यीशु पापिया कैरा उदार कांनैरै तेइनि संसारा मझ या, जैनह मझ सभनियां बडा अऊं आ।
\v 16 पर मूं पन एठणिरै तेइनि दया भुई, कि मूं सभनियां किना बडै पैपि मझ प्रभु मसीह पूरि सैहनशीलता लुहैइया, कि जै लौक तैस पन अनंत जीवनां तेइनि विश्वास करैलै, तैनह कैरै तेइनि अऊं अक आद्रश बैंणुं।
\v 17 ऐबै सनातन राजा अर्थात अविनाशि अणदेखै परमेश्वरैरा आदर जां तैसैरी महिमा युगायुग तेनि भूंति रिहा। आमीन।
\v 18 हे पुत्र तीमुथियुस, तैनह भविष्यवैंणियां कैरै अनुसार जै पेहिलै तिंडै बारै मझ कैरियोउरि थी, अऊं ऐ आज्ञा दींता आ, कि तु तेठणिरै अनुसार ऐछि लैड़ैइनि लड़ता रिहा।
\v 19 जां विश्वास जां तैस अछै विवेकनि पकड़ि रैहि जै दूर कांनै ला कैथरा कैरा बिशवाश रूपि जाहाज डुबि गिया।
\v 20 तैनह मझ हुमिनयुस जाम सिकन्दर आंतै, जैनहनि मीं शैतानांनि दितै, कि सै निन्दा कांनि न शिखरिया।
\c 2
\s आराधना सम्बन्धी निर्देश
\p
\v 1 ऐबै अऊं सभनियां पेहिलै ऐ उपदैश दींता कि विनति, प्रार्थना,कनै निवेदन, जाम धन्यांबाद, सबनियां मेहिनुआं कैरै तेइनि कैरियो।
\v 2 राजा जां सभ बडै पदा बाआ कैरै निमित एठणिरै तेइनि कि अई बिश्राम जां चैंन सेइतै सैरि भैक्ति जां गंभीरताइ सेईतै जीवन बितैइया।
\v 3 ऐ असैड़ै उदार कानाहर परमेश्वरानि अछु लगतु, जाम भांतु बि।
\v 4 सै ऐ चांहथा आ, कि सभनियां मेहणुआं कैरा उदार भुइया; कनै सै सचैइनि भैलि भैंति परियांणि लिया।
\v 5 कियोंकि परमेश्वर अकै आ, जां परमेश्वर जाम मेहणुरै  मझाटै बि अकै बिचवइ आ, अर्थात मसीह यीशु जै कि मेहिणु आ।
\v 6 जैनि अपड़ै आपानि सभनियां कैरै छुटकारैरै तेइनि कीमति मझ दि दिता; तां कि तैसेरि उगाहि ठीक टैंमा पन दियो।
\v 7 अऊं सच बौलता आ, झूठ न बौलता,कि अऊं ऐसै उदेशियै ला प्रचारक जां प्रेरित जां हौरनियां जातिया कैरै तेइनि विश्वास जाम सैचैइरा उपदैशक ठैहरैहि गैहिया।
\v 8 अऊं सच बौलता आ कि हर ठाहरि पुरख बगैर गुसै जां विवादै पवित्र हथा उठाइ करि प्रार्थना कैरियां कैरिआ।
\v 9 तीं ऐ जैनैनि बि संकोच जां सयंमे सुण सुहावणै लिकड़ै ला अपड़ै आपानि संवैरिया, न कि शिर गुढणैं, जां सुनैं जां मोतिया, जां बड़ै कीमति कपड़ा ला, पर भलै कंमा ला।
\v 10 कियंकि परमेश्वरैरि भैक्ति ग्रहण कांनै बैइ जैनैनियांनि पन ऐहै उचित बि आ।
\v 11 जां जैनैनिनि चुपचाप आधीनताइ मझ शिखरनु चेंहिथु।
\v 12 जां अऊं बौलता आ, कि जैनैनि न उपदैश कैरिया, न मड़दा पन आज्ञा चैलैइया,पर चुप चाप रिहा।
\v 13 कियोंकि आदम पेहलै, तैत किना हव्वा बैणैइयोउरि आ।
\v 14 जां आदम बैहकैइयोउरा ना, पर जनांनि बहकावै मझ एइछि करि अपराधनि भुइ।
\v 15 तां बि बच्चै जमणैं ला उदार पैलि, अगर सै संयंम सेइतै विश्वास, प्रेम जां पवित्रताइ मझ स्थिर रिहा।
\c 3
\s कलीसिया मझ अध्यक्ष
\p
\v 1 ऐ गल सच आ, कि जै अध्यकश भूणां चांहथा, ता सै भले कंमैरि विश्वास काता आ।
\v 2 ता चेहंथु, कि अध्यकश पवित्र, जां एकि ऐ लैड़िरा लाड़ा, संउमि, सुशील, सभ्य, भुइया।
\v 3 पियक्कड़ या मार पिटणै बाआ न भुइया, वरन कौममल भुइया, जां झगड़ालु, लैअचि भुइया।
\v 4 अपड़ै घरैरा अछा परबंध काता भुइया, जाम छोकरु बा आनि सारि गंभीरताइ सुण रखता भुइया।
\v 5 जाम कौ अपड़ै घरैरा परबंध कांनं न जंणता भौला त परमेश्वरैरि कलिसिया इरि रकवालि किं करि करैला?
\v 6 फिरि ऐ कि नंवा चैला न भुइया, ऐतुयू न भुइया कि, अभिमान करि, करि शैतानैरा तिया दण्ड पैइया।
\v 7 जाम भेइर बाआ मझ बि तैसैरा सुनाम भुइया, ऐतियूं न भुइया कि निंदित भौ करि शैतानैरै फंदै मझ फसि गैहिया।
\s कलिसिया मझ सेवक
\p
\v 8 तीं ऐ सेवकानि बि गंभीर भूणु चेहिंतु, दो रंगि जिभ पियक्कड़, जां नीच कैमेइरै लाअचि न भुइया,
\v 9 पर विश्वास शैरै भैदानि शुध विवेक सुण समाहि रैखिया।
\v 10 जाम ऐबि पेहिलै पैरखि गैहिया, तां अगर निर्दौष पवित्र निकीइया, ता सेवकैरा कंम कैरिया।
\v 11 ऐसै प्रकार सेइतै जैनैनियांनि बि गंभीर भूणूं चेहिंथु; दौष लांणै बैइ न भुइया, पर सचैत जां सभनियां गला मझ विश्वास ऐरै काबल भुइया।
\v 12 सेवक एकियै लैड़िरै लाड़ै भुइया, जां छोकरु बाआनि जाम अपड़ै घरा कैरा अछा परबंध कांना जैणति भुइया।
\v 13 कियोंकि जै सेवकैरा कंम ऐछि तराइ करि सकतै, सै अपड़ै तेइनि अछा पद जां तैस विश्वास मझ, जै प्रभु यीशु मसीह पन आ, बड़ा हियाब प्राप्त कातै।
\s महान रहस्या
\p
\v 14 अऊं तऊ किन छुंई एईणैरि महिमा आशा रखणां पन बि ऐकेई गलै तऊंनि एठणिरै तेइनि लिखता आ।
\v 15 कि अगर मूं एइणा मझ देरि भुइया ता तु जीवन बुझाई लै, कि सच परमेश्वरैरा मंदर, जै जींतै परमेश्वरैरि कलिसिया आ, तैत मझ कैतिया बरताव कांना चेहिंथा।
\v 16 जां ऐस संदेह मझ न, कि भैक्तिरा भैद गंभीर आ,स्वर्गदूतै लदधा हौरनियां जातिया मझ तैसैरा प्रचार भुआ, संसारा मझ तैत पन विश्वास कैरिया, जां आत्मा महिमाइ मझ सच्चा शरीरा उठैइया।
\c 4
\s झुठै शिष्य
\p
\v 1 पर आत्मां स्पष्ट बौलति, कि एईणै बाऐ टैंमा कियाऊतै लौक भरमाणै बैइ आत्माइ, जां दुष्टात्माइरि शिकशाई पन मन ला करि विश्वास ला बैहकि गाहलै।
\v 2 ऐ तैनह झूठै मेहिणुआं कैरै कबटैरै कारण भूंणुं, जैनहैरा विवेक मना फुकियूंतै लौहै सइ दैगियोऊरा आ।
\v 3 जै बियाह कानां किना रौकैलै, जां खांणेरि चीजै किना पेईंडै रीहणैरि विश्वास दैलै;जै परमेश्वरै एठणिरै तेइनि बणाई कि विशवासि जां सचैईरै तेइनि  परियांणनाहर  सै धन्याबाद सेईतै खैइया।
\v 4 कियोंकि परमेश्वरैरि सिरजौरि हरेक चीज अछि आ; जाम कौ चीज असविकार कानैरै काबल न आ, पर ऐ कि धन्यबाद सेईतै खैइयौ।
\v 5 कियोंकि परमेश्वरैरा वचन जाम प्रार्थनाइ ला पवित्र भुई गांहथि।
\s मसीह यीशुरा अच्छा सेवक
\p
\v 6 अगर तु भाइयानि ऐनह गला कैरि सुधि दुआंता रैहला, ता मसीह यीशुरा अछा सेवक ठैहरैला: जां विश्वास जां तैस अछै उपदैशैरि गला सेईतै, जै तु मनता या, तिंडा पालण -पौषण भूंता रीहणां।
\v 7 पर अशुध जाम बुढा कैरि तैई कैहैनियां किना अलग रैह; जां भैक्तिरै तेइनि अपड़ा साधन कर।
\v 8 कियोंकि देह इरि साधनाइ ला घट फेइदा भूंता। पर भक्ति सभ गला कैरै तेइनि फाइदैमंद आ, कियोंकि ऐस टैमैरै जां एईणैं बाऐ जिन्दगिरी बि प्रतिज्ञा एठणिरै तेइनि आ।
\v 9 जां ऐ गल सच जां हर परकारा सेइतै विश्वास  काबल आ।
\v 10 कियोंकि अइ मैहणत जां कोशीश एठणिरै तेइनि कातै, कि असैड़ी विश्वास आशा तैस जींतै परमेश्वरा मझ आ; जै सभनियां मेहणुआ कैरा उदार कानाहर आ।
\v 11 ऐनह गला कैरि 
आज्ञा कर, जाम शिखरांता रैह।
\v 12 कौ तिंडि जैवैनिनि तुछ न सैमझिया; पर वचन, कनै चाल चलण, कनै प्रेम, जां विश्वास, जां पवित्रता मझ बिशवैशियां कैरै तेइनि आदरश बणि गअ।
\v 13 जेखणि तेइनि अऊं न एइछुं तां तेइनि शास्त्र पढ़नां जां उपदैश जां शिखरांणां मझ लीन रैह।
\v 14 तैस वरदाना किना जै तऊ मझ आ, जां भविष्यवैंणि ला प्रचिन  पुरांणां कैरै हथ रखतै टैंमा तउनि मैऔरा थिया, निशिचत मेइं रैहि।
\v 15 तैनह गलानि सौचता रैह, जां तैनह मझ अपड़ा ध्यांन ला रख तां कि तिंडि उनति सभनियां पन प्रकट भुइया। अपड़ि जां अपड़ै उपदैशैरि चौकसि रख।
\v 16 ऐनह गला पन सिथिर रैह, कियोंकि अगर ऐतियूं काता रिहा, ता तु अपड़ैं जां अपड़ै शुणनां बाआ कैरै तेइनि उदारैरा कारण भूंणां।
\c 5
\s विश्वैशिया कैरै प्रति जिमैबारि
\p
\v 1 कौसकियै बुढैनि मेइं डांटै; पर तैस पिता समझि करि समझाइ दै, जां जवांनानि भा समझि करि, बुढि जैनैनियांनि मा समझि करि।
\v 2 जां जुवांन पवित्रता बुढै जैनैनियांनि भीण समझि करि, समझाइ दै।
\v 3 तैनह रैंडियानि ,जै सचमुच रैंडि ऐंति, आदर कर।
\v 4 जाम अगर कौसकेइ रैंडिरै छोकरै बाआनि या नाति पौतै भुइया, ता सै पेहिलै अपड़ै घरांनै सेईतै भैक्तिरा बरताव कांना, जां अपड़ै मइ बबानि तैनहैरा हक दींणां शिखरै, कियोंकि ऐकियूं परमेश्वरानि भांतु आ।
\v 5 जै सचुमुच रंडि आ, जां तैसैरा कौ ना; सै परमेश्वरा पन आशा रखति, जां रात धियाड़ि विनति जां प्रार्थनाइ मझ लींन रींहथि आ।
\v 6 पर जै भौगविलासा मझ पै गैई, सै जींतै जी मरि गैहि।
\v 7 ऐनह गलानि बि आज्ञा दियां कर, तां कि सै निर्दौष पवित्र रिहा।
\v 8 पर अगर कौ अपड़ा धैरै निज करि, करि अपड़ै घरांनेरि चिंता न कैरिया, तां सै विश्वास किना मुकरि गिया, जां अविश्वासि किना बि बुरा बणिं गिया।
\v 9 तैसै रैंडिरु नां लिखियो, जै सठाह साला किना घट न भुइया, जां एकियै लैड़ेरि लाड़ि रियाउरि भुइया।
\v 10 जाम भलै कंमा मझ रियाऊरि भुइया, जैसै बच्चा कैरा पालण- पौशण कियाउरा भुइया; पवित्र लौका कैरै पैइड़ धुतौरै भुइया, दुखिया कैरि सेवा कियाउरि भुइया, जां हरेक भलै कंमा मझ मन लाऊरा भुइया।
\v 11 पर जुवांन रैंडिया कैरै नां नं लिखणैं, कियोंकि जेकणि सै मसीह रा विरौध करि, करि सुख विलासा मझ पै गांहथि, ता बियाह कांनां चांहथि।
\v 12 जाम दौषि ठैहरति, कियोंकि तैनहै अपड़ै पेहिला विश्वास छडि दितौरा आ।
\v 13 जां ऐतै सुण सै घरै,घरै फिरि करि आ भूंणाम शिखरति, सिरफ आइखि न, बकबक काति रींहथि, जां हौरनियां कैरै कंमा मझ हथ बि पांति, जां अनिचित गलै बौलति।
\v 14 एठणिरै तेइनि अऊं ऐ चांहथा, कि जुवांन रैमडि बियाह कैरिया; जां बच्चै जैंमिया, जां घरबार सैमैहिया, जां कौसकियै दुशमणा बदनांम कांनैरा मौका न दिया।
\v 15 कियोंकि केहिता बैहकि करि शैताना पिचालिं भो चुकोरि ऐंति।
\v 16 अगर कौसकियै विश्वास इरै रैंडि भुइया, ता सैहै तैनहैरि मजत कैरिया, कि कलिसिया इ पन भार न भुइया, तां कि सै तैनहैरि मजत करि सैकिया, जै सचमुच रैंडि ऐंति।
\v 17 जै पुरांणै प्रचिन अछा परबंध कातै, बिशेष करि सै जै वचन शुणांणां जाम शिखरांणां मझ मैहणत कातै, दो गुणै आदरिरै काबल सैमझियो।
\v 18 कियोंकि पवित्र शास्त्र बौलता, कि दांवनै बाऐ दांतैरा मुंह न बनहणां कियोंकि मैजदूर ऐपड़ि मैजदूरिरा हकदार आ।
\v 19 कौ दौष कौसकियै प्रचिन पुरांणैं पन लैगिया ता दो या तरआ उगाहिरै बगैर सै न शुणियो।
\v 20 पाप कानाहरानि सबनियां कैरै सांमणै समझाइ दिया, तां कि हौरै लौक बि डैरिया।
\v 21 परमेश्वर जां मसीह यीशु,जां चुणौरै स्वर्गदूतानि हाजर समझि करि अऊं तऊंनि चेतावनि दींता कि तु मन खौलि करि, ऐनह गलानि मैनियां कर, जाम कौ कंम पकशपातै ला मेइं करै।
\v 22 कौसकियै पन झट हथ नेइं रखणां, जां हौरनियां कैरै पापा मझ सहभागि न भूंणुं: अपड़ै आपानि शुध बणा रख।
\v 23 भविष्य मझ सिरफ पांणिऐ पीणाहर मेइं बंणै, पर अपड़ै पैटैरै जां बार,बार बिमार भूंणैरै कारण थौड़ा, थौड़ा दाख रस बि कंमा मझ अणियां कर।
\v 24 कैथरा मेहिणुआं कैरै पाप प्रकट भौ गांहथै, जां न्यायैरै तेइनि पेहिलै पुजि गांहथै, पर कैतरा केरि पिचालिं किनां एईंते।
\v 25 तींऐ कियाउतै भलै कंम बि प्रकट भूंतै, जां जै ऐतियै न भूंतै, सै बि छपि न सकतै।
\c 6
\p
\v 1 जियाउतै दास जुऐ हैट आंतै, सै अपड़ै, अपड़ै सुऐंमिनि बैड़ि आदरिरै काबल सैमझिया, तांकि परमेश्वरैरा नां जां उपदैशैरि निन्दा न भुइया।
\v 2 जां जैनहैरै सुआंमि विश्वास ई आंतै, ऐनह सै सेवक भा भूणैरै नातै तुछ न समझा,केईनि किऐन्हां कैरा लाभ उठाणै वाए विश्वाशी कनै पियारै आंतैऐनह गला कैरा उपदैश काता रैह जां समझांता रैह।
\s झुठी शिक्शा कनै धनैरा लालच
\p
\v 3 अगर कौ होरै प्रकारैरा उपदैश दींता आ, जां कैरि गलानि न मनता, जै भैक्तिरै अनुसार मसीह आ।
\v 4 तां सै अभिमानि भौ गिया, जां निंदा इरि गलै, जां बुरै,बुरै संदेह।
\v 5 जां तैनह मेहिणुआं मझ बेकारैरै झगड़ै भूंतै, जैनह कैरि मन बिगड़ि गियाउरि आ, सै सचैई किना दूर भौ आंतै गिआऊरै जै समझतै कि भक्ति कैमैइरु दुआर आ।
\v 6 पर संतोषै सेइतै, भक्ति बड़ि कमाइ आ।
\v 7 कियोंकि अइ न संसारा मझ किछ अणौरु आ, न किछ लैइ गहि सकतै।
\v 8 जाम अगर असूं किन खाणैरै जां लाणैरै तेइनि भुइया, ता ऐनह पन संतोष कांनां चेहिंथा।
\v 9 पर जै धनि भूंणां चांहथै, सै परिक्षा मेहनुआंनि बिगाड़ि दींति, जाम बिनाशैरै समुदरा मझ डुबा दींति।
\v 10 कियोंकि पेइंसा कैरा विश्वास ना लाअच सभनियां बुरैइया कैरि जड़ आ।
\s तीमुथियुसानि व्यक्तिगत निर्देश
\p
\v 11 पर हे परमेश्वरैरै मेहिणुं तु ऐनह गला किना विश्वास नश; जाम धरम, भक्ति, आराम, प्रेम, धीरज, जां नम्रताइरा पीछा कर।
\v 12 विश्वास शैरि अछि कुशति लड़, जां बड़ा अनंत जीवन उगैहिआ कैरै सामणैं अछा अंगिकार कियाउरा थिया।
\v 13 अऊं तऊंनि परमेश्वरानि जै सभनियांनि प्राण दैन्ता आ, जां प्रभु मसीह नि उगाहि करि,करि जैनि पुंतियुस पीलातुसैरै सामणै अछा अंगिकार किया, ऐ आज्ञा दींता आ।
\v 14 कि तु असैड़ै प्रभु मसीह प्रकट भूंणां तेइनि ऐसै आज्ञा नि निष्कलंक जां निर्दौष पवित्र रख।
\v 15 जैस सै ठीक टैंमा पन मझ लुहाऐला, जै धन्य प्रधांन जां अधिपति जां राजा कैरा राजा, जां प्रभुआ कैरा प्रभु आ।
\v 16 जां अमरता सिरफ तैस मझ आ, जां न सै कुनकियै मेहिणु लधा, न कैदि तका सकता: तैसेरि ऐ प्रतिष्ठा जां राज जुगा, जुगा तेइनि रीहणां। आमीन।
\v 17 ऐस संसारैरै धनवांनानि आज्ञा दै, कि सै अभिमांनि न भुइया, जां चंचल धना पन आशा न रैखिया, पर परमेश्वरा पन जै असैड़ै तेइनि सभ किछ दींता आ।
\v 18 जां भलाइ करा, जां भलै कंमा मझ धैनि बणां, जां उदार जां मजत दींणां मझ तियार रैहा।
\v 19 जां आघैरै तेइनि अक अच्छि नींव रखा, कि सचै जीवनांनि बशा मझ करि लिया।
\v 20 हे तीमुथियुस ऐसै थातिरि रखवालि कर जां जैस ज्ञानांनि ज्ञान बौलणा भूल आ, तैसैरै अशुध बकवास जां बिरौधेरि गला किना पेइंडै रैह।
\v 21 कियाउतै ऐस ज्ञानैरा अंगिकार करि,करि विश्वास किना भसकि गियै।प्रभु यीशु तुआं पन अनुग्रह भूंता रिहा।
