\id 2JN
\ide UTF-8
\rem Copyright Information: Creative Commons Attribution-ShareAlike 4.0 License
\h 2 यूहन्ना
\toc1 2 यूहन्ना
\toc2 2 यूहन्ना
\toc3 2 यूहन्ना
\mt1 2 John
\mt1 2 यूहन्ना
\c 1
\s भिवादन
\p
\v 1 मूं पुरांणैं प्रचिनेरी ओर सेईतै सै चुणौरि श्रीमति कनै तैसैरै छोकरु बाआ कैरै नांइयै जैनह मझ अऊं तैसै सैचैइरै कारण सच्चा प्रेम रखता आ, जै असूं मझ सिथिर रींहथि आ, कनै सदा असूंमझ अटल रैहलि।
\v 2 जां सिरफ अंऊ ऐन वरन तैसै सारै बि प्रेम रखतै आंतै, जै सचैइनि मनतै।
\v 3 परमेश्वर पिता, कनै बाबैरा पुत्र प्रभु यीशु मसीह रि ओर सेईतै अनुग्रह, कनै दाह, दया कनै शांति, सच्चाइ, कनै प्रेम सेईतै असूं सुण रैहलै।
\s सच कनै प्रेम
\p
\v 4 अऊं बड़ा खुश भुआ, कि मीं तिंडै कैथरै छोकरु बाआनि, तैसै सच आज्ञा इ अनुसार, जै असूंनि पिता किना मैऔरि थी।
\v 5 ऐबै हे श्रीमति ताऊंनि कौ नंवीं आज्ञा न आ, पऱ सैहै जै शुरुआति किना असूं किन आ, लिखता आ कनै तऊ सुण विनति काता आ, कि अहि एकि दूसरै सुण प्रेम रैखिया।
\v 6 जां प्रेम ऐकिया आ कि अहि तैसेरि आज्ञा इ अनुसार चैलिया सै सैहै आज्ञा आ, जै तुऐ शुरुआति किना शुणौरि आ, कनै तुआं ऐत पन चलणु बि चेंहिथु।
\v 7 कियोंकि बड़ै सारै संसारा मझ चलि याऊरै आंतै, जै ऐ न मनतै, कि यीशु मसीह शरीरा किना निकीइ करि याऊरा आ भरमाणै बाऐ कनै मसीहैरा बिरोधि ऐहै आ।
\v 8 अपड़ै बारै मझ चौकस रैहा; कि जै मैहणत अहि कियाऊरि आ, तैसनि तुऐ मेईं बिगाड़ा वरन तैसैरा पूरा प्रतिफल पा।
\v 9 जै कौ अघरयाली बधि गांहता, कनै मसीह रि शिकशाई मझ बणि न रींहता, तैस किन परमेश्वर न आ जै कौ तैसेरि शिकशाई मझ ठैहरि रींहथा, तैस किन पिता बि आ, कनै पुत्र बि आ।
\v 10 अगर कौ तुआम किन एइछिया, कनै ऐहै शिकशा न दिआ, तैस न ता घरै एईणां दिआ, कनै न नमस्कार करआ।
\v 11 कियोंकि जै कौ ऐतिऐ मेहिणुनि नमस्कार काता आ, सै तैसैरै बुरा कंमा मझ सहभागि भूंता आ।
\s अन्तिम अभिवादन
\p
\v 12 मूं बैड़ि सैरि गलै तुआंनि लिखणि ऐंति, पर कागजै जाम सियैहि ला न लिखणां चांहथा; पर आशा आ, कि, कि अंऊ तुआं किन एईछैला, जां मुहो मुंह गलबात करैला, जैत ला तुआड़ा अनंद पूरा भौला।
\v 13 तिंडि चुणौरी भीण ऐरै बच्चै तऊंनि नमशकार बौलते आंतै ।
