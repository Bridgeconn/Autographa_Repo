\id JHN
\ide UTF-8
\rem Copyright Information: Creative Commons Attribution-ShareAlike 4.0 License
\h यूहन्ना
\toc1 यूहन्ना
\toc2 यूहन्ना
\toc3 यूहन्ना
\mt1 John
\mt1 यूहन्ना
\c 1
\s वचन देहधारि भुआ
\p
\v 1 आदि मझ वचन थ्या,वचना मझ परमेश्वरा सेईतै थ्या,कनै वचन परमेश्वर थ्या।
\v 2 ऐहै आदि मझ परमेश्वरा सेईतै थ्या।
\v 3 सव कुछ तैसै ला पेईदा भू।जै कुछ पेईदा भू तैस मझ कौ चिज तैस वगैर पेईदा न भूई।
\v 4 तैस मझ जीवन थ्या जीवन मैणुरी जौति थी।
\v 5 जौती अंधकारा मझ चमकती पर अंधकारै सै ग्रांहण न की।
\v 6 अक मैणु परमेश्वरेरी जौति ला प्रकट भुई जैसैरु ना यहुना थ्या ।
\v 7 सै गुवाही दैणा या कि जोतिरि गुवाही दिया तांकि सब तैसैरै दुवारा विश्वास लैईया।
\v 8 सै ता सै जोत न थ्या ,पर जोतिरि गुवाहि दैणा थ्या यौऊरा।
\v 9 सचि जौत जै ऐकि मैणु परकाशित कैरिथि संसारा मझ ऐईणारि थि।
\v 10 सै जगता मझ थ्या संसार तैनी ला उतपन भुआ पर जगत सै न पैहचाणा ।
\v 11 सै घरै या पर तैसेरै घरेईतै सै न अपणा।
\v 12 पर जैथरै से अपणा तैनी सै परमेश्वरैरै सनतान भौणैरा अधिकार दिता ,सै जै तैसैरै ना पन विश्वास रैखितयै ।
\v 13 सै ना खूंन ला ,ना शरीरेरि ईछाई सेईतै ना मैणुरि ईछाई,पर परमेश्वरै ला पेईदा भुयै।
\v 14 कनै वचन शरीरा धारी भुआ,कनै अनुग्रह जां सचैई सेईतै ऐसु सेईतै तैंबु रया,कनै अई तैसेरि ऐतैई महिमा तकाई, जैतैई बबैरै एकलौतै पुतरैरी महीमा।
\v 15 यहुनै तैसैरै बारै गवाही दिति,कनै पुकारी करि वौलु ऐ सै आ जैसैरा मी बिचार किथ्या जै मु बाद ऐईणार आ सै मु कना वधि करि भौणा कैईनि कि सै मु कना बधि करि थ्या।
\v 16 कैईनी कि तैसेरी पुरणता सेईतैआई सारै परापत कियू मतलव अनुग्रह कया।
\v 17 .ऐठणीरै तैईनी कि व्यवस्था मुसैरै दुवारा दितौरि थि,पर अनुग्रह कनै सचाई यशु मसीह वौलै पुजी।
\v 18 परमेश्वर कुनी केधी न लधा,एकलौता पुतर जै बबैरै खौखा आ,तैनी सै प्रकट कया।
\s यूहन्ना बपतिस्मा दींणै बाऐरि उगाहि
\p
\v 19 यहुनैरि गुवाहि ऐ आ,कि जेखणि येहुदीयै यरुशलैम याजक जां लेवीयो कना ऐ पुछणैरै तैईनि भेईजा,तू कैणू आ?
\v 20 त तैनी मनी लियू ,कनै नमा न किया पर मनी लिया ,आउ मसीह न आ।
\v 21 ता तैनि तैनहा कना पुछु, तां फिरि कैणु आ ,कया तु एलिय्याह आ? तेनी बौलु अंऊ नआ ,त कयया तु भविष्या दिणार आ,नहि तैनी उतर दिता न।
\v 22 तां तैनि पुछु तु फिरि कैणू आ ?तां कि अई अपडै भेईजणै वाऐनि उतर दि सैकिया।
\v 23 तैनि बौलु, "जीं यशायाह भविष्यवक्‍तै बौलौरु आ : अऊं जंगला मझ पुकारने बाऐरा शब्द आ कि तुऐ प्रभुरि बत सिधि करा।
\v 24 सै फरिसिया केरि और सेईतै भैईजौरै थियै।
\v 25 तैनहै तैस किना पुछु, "अगर तु ना मसीह आ, जां ऐलिय्याह, जां ना सै भविष्यबक्ता आ ,ता बपतिस्मा कौईनि दींता?"
\v 26 तैनहै तैस कना ऐ पराशन पुछा,अगर तु न भबिष्या दैणार आ ,त फिरि बपतिस्मा कैईनी दैनता ।
\v 27 यहुनै तैनहानी उतर दिता,अउ त पैणी ला बबतिसमा दैनता,पर तुवा बिच अक मैणु आ जैस तुवै न जांणतै।
\v 28 मतलब जै मु बाद ऐईणार आ ,जैसैरै पैईढैरै बुटा कैरै तसमै बि न खौलि सखता।। ऐ गलै यरदन नैदी पार भुई ,जैडी यैहुन्ना बपतिस्मा दिईथ्या।
\s परमेश्वरैरा मेम्ना
\p
\v 29 दुई धियाडी यशु ऐपु धैरै ऐईता तकका करि बौलु,तकका ऐ परमेश्वरैरा मेमना आ जै संसारैरा पाप उठाणार आ।
\v 30 ऐ से आ जैसैरै बारै जै मि बौलोरु थयिउ,अक मैणु जै मु बिछै ऐईता जै मु कना बडा आ,कैईनि कि से मु कना पेईलै थ्या।
\v 31 अऊ त तैस जाणता न थ्या,पर अउ पैणी ला बपतिस्मा दिनता या सै इस्राइला मझ प्रकट भौ गाहणा।
\v 32 कनै यहुनै ऐ गुवाही दितती,मि कबुतरा सहि आत्मा सुरगा कना ऐइती लधौरिआ, कनै सै तैस पन बैशी गैई ।
\v 33 आऊ त तैस पैहचाणता बिना पर जैनी मुनि पैणी ला बपतिस्मा दैणानी भेजौरा आ,तैनिआ अऊ भेजौरा आ तैनि बौलथु जैस पन पवित्र आत्मा ऊतरतै लहैला ।
\v 34 कनै मि तकाउ कनै गुवाहि दिति कि ऐ परमेश्वरैरा पुतर आ।
\s परमेश्वरैरै पेहिलै चैलै
\p
\v 35 दुऐ रौज यहुनैरै चैला तैस मझा दौ जणै खडै भौ गयै।
\v 36 कनै तैनी यैशु पन जै गानथा थ्या तैस पन नजर दिति तका ऐ परमेश्वरैरा मेमना आ।
\v 37 तं सै दोईयो चैलै ऐ तैस शुणि करि यैशु पिचालि चलि पियै।
\v 38 यैशु पिचाली मुडी करि पिछै ऐईतै तकाई जां तैनी बौलू ,तुऐ कुसैरी खौजी मझ आंतै?तैनहै तैनहांनी बौलु, "हे रब्बी (अतै हे गुरु), तु कौडि रैहता?
\v 39 तैनी तैनहा सेईतै,चला त तका लैनतै।तां तैनी गहि करि वेशणैरा सथान तका,कनै तैस कन रिहै।सै दैसुवै घटै लगभग थ्या।.
\v 40 .तैनहां दौईयो मझा जां यहुनैरी गल सुणि करि यीशुरै पछै चलौरै थियै,अक शमौन पतरसै भा अन्द्रियास थ्या।
\v 41 जां तैनि पैहिलै अपडै सगै भैइ शमौना सेईतै मिलि करि तैस सेईतै बौलु,ऐसुनि मसीह मैइ गया।
\v 42 से तैस यैशु कनी लै या ।यैशु तैस धैरै तका करि बौलु ,तू यहुनैरा पुतर शमौन आ,तू कैफैरा पुतर पतरस आ।
\s फिलिप्पुस जांह नतनएल शिदैइयूंणा
\p
\v 43 दुई धियैडी यशु गलिलानि गाणु चाहु ।
\v 44 फिलुपस अन्द्रियास ज पतरस नगर बैतसदैरा निवास थ्या
\v 45 फिलुपस नतनेला मिला तैस सेईतै मिला कनै बौलाजैसैरै बौलू मुसा व्यवस्थाई मझ भविष्या बौलुसै ऐंसु सेईतै सै युसफैरा पुतर नासरी आ।
\v 46 नतेईलै तैससेईतै बौलु ,कयया कौ छेय पुस्तक बी निकिइ सखती?फिलुपसै तैसनि बौलु,चलि करि तकका लिया।
\v 47 यशु नतनलानि ऐपु धैरै ऐईतै तकका करि बौलु ,तका ऐ सच मुच इस्राईली आ ऐस मझ कपट ना
\v 48 नतनॅएलै तैसनि बौलु ,तु मु किहि जांणता ,यशु तैसनि उतर दितता
\v 49 ,नतनऐलै तैसनि उतर दिता, "रब्बी, तु परमेश्वरैरा पुत्र आ, तु इस्राऐलैरा महाराजा आ।"
\v 50 यैशु तैसनि उतर दितता ,मि जै ताऊनी बौलु कि मि तु अजिरै पेडा हैट थ्या ।कया तु ऐठणीरै तैईनी विश्वास रखता ?तु ऐणा बि बडैबडै क तकाला ।
\v 51 फिरि तैनि बौलु ,अऊ तू सेईतै सच- सच बौलता कि तुवै सुरग खुलु कनै परमेश्वरैरै स्वर्गदूत मेहिणुरै पुत्रै उतरतै कनै प्रन गांथै तकालै।
\c 2
\s गलीलैरै काना मझ पेहिला हैरैंनिरा कंम
\p
\v 1 फिरि तरिह दिया गलिलैरै काना मझ कुसकैरा बिया थ्या यीशुरि मा बि तैडी थी।
\v 2 यशु जां तैसेरै चैलै बि छदाउरै थियै।
\v 3 जां दाखरस घटी ग्या,तअं यशुरि माई बौलु, मुअ कन दाख रस न हस्त्रोन।
\v 4 यीशु तैसनि बौलु हे जैनैनियें मूं त ऊ सुंण कुतु कंम? ऐम्हि मिंडा टैंम ना याऊरा।
\v 5 तैसेरि माई दासनी बौलु,जै तवानि सै बौलिया सै करा ।
\v 6 तैडि यहुदिया कैरि शुध कानैरि रितिरै अनुसार घौडेरै छी घडै भरौरै थियै जैनहा मझ दौ दो तरा मण लैगिथू,
\v 7 ,यशु तैनहानि बौलु मटका मझ पांणी भरि दिया तैनहै पुरू भरि दितू।
\v 8 तां तेनि तैनहानी बौलु ,अबै निकाई करि भौजैरै परधाना कन लै गहां।
\v 9 जां तेनि परधानै सै पांणी चखु सै दाखरस बणणी थिऊ गियौरु ,सै न थ्या जाणता कि सै कौणा आ यौऊरा, पर जैनहै सेवकै पाणी कढौरु थिऊ सै जांणतै थियै,ता भौजैरै परधानै दूलहा शदा करि तैसनि बौलु।
\v 10 हर मैणु अक अछा दाखरस दैनता ,कनै जैखळणी मैणु पि करि चखतै ,ता सै मधयम दैनता ,पर ति अछा दाखरस ऐबै तैईनि रखौरा आ,
\v 11 यशु गलिलैरै काना मझ अपडा पैहीला चिन्ह लुहाई करि अपडी महिमा प्रकट की कनै तैसैरै चैलै विश्वास किया।
\v 12 तैडहां बाद सै जांह तैसैरि मा तैसैरे भा जां तैसैरै चैलै,कफरहुमनी गियै ,तैढी कुछ धियैडि रिया।
\s मंदरा किना बैपारि कैढियूंणैं
\p
\v 13 यहुदियौ का परवैरा तिहवार निड थ्या।कनै यशु यरुशेमानि थयअ गियौरा।
\v 14 तैनि मंदरा मझ दांत ,घौडे जां कैबुतर बैचणार सफारो बैठौरै तकाई।
\v 15 तां तैनी रैशीया कैरा वडा वणा ,सैरी भ्रैडै दांत,घौडै,मंदरा कना कढी दितै,कनै सराफै कैरै पैईसै रगडि दितै,
\v 16 कनै कैबुतर बैचणारनि बौलु,ऐनहा ऐणा कडि दिया ।मिडै बबैरा मंदर वैपारैरा मंदर वणा।
\v 17 तां तैसैरा चैला याद यौ ,कि लिखौरु आ कि तिडै मंदरैरि धुन मु खा छडैलि।,,
\v 18 ऐत पन यहुदि तैस सेईतै बौलु,तू जै ऐ काता तु कुतु तिया चिनह लुहआता आ।
\v 19 यशु तैनहनि उतर दिता,ऐस मंदरा गिरा दिया, जां अऊं ऐस त्री धियैडिया मझ खडा करि दैला।
\v 20 यहुदियै बौलु,ऐस मंदरा बणा णी छियैसि साल ऐति लैगौरी कया तु ऐस त्रीयां धियाणिया मझ खडैरी सखता ।
\v 21 पर तैनि ऐपडि देह ऐरै मंदरैरै विषय बारै बौलौरु आ।
\v 22 पर जैखडि सै मुडदा मझा जिति गया त तैसैरै चैला चैता या तैनी ऐ बौलू ।तैनी पवितर शास्त्ररैरि कनै तैस वचना कैरि याशुनि बौलू विश्वास किया
\s यीशु मेहिणुरै मनानि जांणता आ
\p
\v 23 जां सै यरुशलैमा मझ फसलैरै टैमा तिहवार थ्या,बडै तैनहा चिनहैरै बारै जै से लुहअता थ्या तेसैरै नां पन विश्वास किया।
\v 24 पर यशु अपडैआपनि तैनहैरै भरौसै नं छडा कैईनि कि सै सब जांणता थ्या।
\v 25 कनै तैस अवशकता न थी मैणुआं कैरै बारै कौ गवाहि दिती,कैईनी कि सै ऐपुऐ जांणता थ्या कि मैणुआं कैरै मना मझ कुतु आ।
\c 3
\s यीशु जांह नीकुदेमुस
\p
\v 1 फरिसिया मझ नीकुदेमुस नायैरा अक मैणु थ्या,जै यहुदिया कैरा सरदार थ्या ।
\v 2 तै राती यशु कनि ऐईछी करी बौलु,हे रब्बी,तु परमेश्वरेरी तरफौ सेईतै गुर बणी करि आ यौउरा।कैईनी कि जैनहा चिनहा तु तुहालता ,अगर परमेश्वर सेईतै न भुया त न लुहाई सखता।
\v 3 यशु तेसनि ऊतर दिता अउ ताउ सेईतै सच- सच बौलता,अगर कौ नुउयै सिरै सेईतै न जममा त परमेश्वरै राजयै न तका सखता।
\v 4 निकुदेमुसै तैस सेईते बौलु मैणू बुडा भौ गया त,किहि जनम लै सखता,कया से अपडी माईरै पैटा दुई बारजनम लै सखता?
\v 5 यीशु ऊतर दितता, अउ ताऊ सेईतै सच- सच बौलता,जैखणी तैईनि कौ मैणु पैणी सेईतै जां आत्माई सेईतै न जनमिया त परमेश्वरैरै राजा मझ न गहि सकता ।
\v 6 कैईनी कि जै शरीरै सेईतै जमौरा सै शैरिर आ,जै आत्माई ला जमौरा से आतमा आ।
\v 7 हैरान मैई भौई मि ताऊ सेईतै बौलू,ताउ नाउऐ सिरै जनम लैणा जरुरी आ।
\v 8 हवा जऐधौरै चांहती तैधौरै चलती,तू तसैरा शबद सुणता,पर तु ना जाणता ऐ कौणा ऐईता कौई गानथा,जै आत्माई सेईतै जमौरा सै ऐतिया ऐ आ।
\v 9 निकुदेमुसै तेसनी उतर दिता।ऐ गलै किही भौ सैखती
\v 10 ऐ शुणी करी यशु बौलू ,तु इस्राईलिया कैरा गुरु भौ करि ऐ न समझता?
\v 11 आउ तउ सेईतै सच- सच बौलता आऊ जै जाणता सै बौलता,जै तकाऊरु आ तैसैरि गुवाहि दैनता ,तुवै से गुवाही गरैहण न कातै।
\v 12 जां मि परिथबिरि गलै कि तुवै बिश्वाश न किया ,त अउ सुरगैरि गलै कारु तुवा किहि विश्वास काना ?
\v 13 कौ सुरगा पन ना चडा ,सै सुरगा कना उतरा,मेहिणुरा पुत्र जै सुरगा आ।
\v 14 जैसे रिति मुसै साफ ऊचा चाडा ,तैसै रिति सेईतै मेहिणुरा पतर ऊचा चणैहियुणा,।
\v 15 तां कि जे कौ तैस पन विश्वास कैहस्त्रोन सै अनंत जीवन पाला।
\v 16 कैइनि कि परमेश्वरैरै संसारा मझ ऐतिया प्रेम आ कि तैनि अपडा ऐकलौता पुतर दि दितता,ताकि जै तैस पन विश्वास करैला सै केधिवि नषट न भौणा परानतु अनंत जीवन पांणा ।
\v 17 परमेश्वरै अपडा पुतर ऐठणिरै तैईनि जंगला मझ भेईजा न कि संसारा मझ दौषी आ दडैरि आगया दिया ,पर ऐठणीरै तैईनि जगत तैसैरै ला उदार पैईया ।
\v 18 तैस पन विश्वास रखता तैस पन दडैरि आगया न भौती ,पर जै तैस पन विश्वास ना काता ,सै दौषी भौनता,ऐठणीरै तैईनि तैनि परमेश्वरैरै एकलौतै पुतरा पन बिशवाश न किया ।
\v 19 सै दौषीरै कारण ऐकिया अ कि व संसारा मझ जोत यैई,कनै मैणू अंधकार जोति कना जादा पयारा मना कैईनी कि तैनैऱे कम बुरै थियै।
\v 20 कैइनि कि जै बुराई काता सै जोति सेईतै बैर रखता, सै जोति कन न ऐईता कैईनि कि तेसैरै कमा पन दौष न लैगिया ।
\v 21 पर जै सचा पन चलता से जौति निड ऐइता ,कैईनि कि तैसेरै कम प्रकट भुया जै तैनि परमेश्वरैरै तैईनि अमतै कियौरै
\s यीशुरै बारै मझ यूहन्नैरि उगाहि
\p
\v 22 तैत कना बाद यशु जां तैसैरै चैलै यहुदिया कैरै दैशानि चलि यै।तैडी गाहि करितैनहै बपतिस्मा दैणा शुरु कया ।
\v 23 यहुना बि शलेमा निड ऐलोन मझ बपतिस्मा दैनता थ्या,कैईनि कि तैडि बडु पांणी थियु,कैईनि कि मैणु बबतिसमा लैनतै थियै।
\v 24 यहुना तैस टैमा तैइनि जैलहि मझ न थ्या सुटौरा,।
\v 25 तैडि तैस यैहुन्नैरै चैला कैरा यहुदिया सेईतै शुधिरै बिषयै मझ विबाद भुआ ।
\v 26 कनै तैनहै यैहुदिया कन ऐईछि करि बौलु,हे रब्बी जै मैणु यरदना मझ तुउ सेईतै थ्या ,जैसैरी ति गुवाही दितौरि आ ,तका सै बपतिस्मा दिता आ,कनै सब तैस कन ऐईतै आतै।
\v 27 यैहुन्नै ऊतर दितता,जां तेईनि मैणू सुरगा कना न दियुथा ,तां तैईनि सै किछ बिना पा सखता ।
\v 28 तुवै त मिडै गुवाह आंतै मि बौलु,आऊ मसीह न आ,पर तैस आधै भेईजौरा आ।
\v 29 जैसैरि दुलहन आ सै दुलहा आ।पर दुलहैरा मितर जै खडा भुआ सै तैसेरि शुणता,दुलहैरै शबदा ला बडा खुश भुनता,एबै मिडि ऐ खशि ऐबै पुरि आ भौरि।
\v 30 जेरुरि आ सै बैधिया अऊ घैटिया ।
\v 31 जै पराना ऐईता सै बडु आ।जै प्रथ्बी कना ऐईता सै परथबिरु आ,कनै जै परथबिरि ऐ गलै काता सै सुरगैरु आ,सै सारा कना ऊपर आ।
\v 32 जै कुछ तैनुइ तकाऊ सै तैसेरि गवाहि दैनता आ,हौरा कौ तैसैरि गवाहि गरैहण न काता।
\v 33 जैनितैसेरि गवाहि लि तैनि ऐसै गलै पन छाप ला दिति कि परमेश्वर सचचा आ।
\v 34 कैईनि कि सै परमेश्वरै भेईजौरा आ,सै परमेश्वरेरि गलै बौलता ,कैईनि सैआत्मा नापि- नापि न दैनता,।
\v 35 पिता पुतरा सेईतै प्रेम काता तैठणिरै तैईनि सैरि चिजै तैसैरै हथा ऐति दितौरि।
\v 36 जै पुतरा पन विश्वास काता अनंत जीवन तैसैरा आ,पर जै पुतरा न मनता सै जिवन न तकांता,परमेश्वरैरा करौध तैस पन रैहता।
\c 4
\s यीशु जांह सामरि जनांनि
\p
\v 1 फिरि जैखणि पराभुनि मालुम भुआ कि फरिसि शुणौरु आ कि यशु तैस यहुनै कना जादा चैलै बणाता कनै बपतिस्मा दैनता।
\v 2 यशु ऐपु न पर तैसेरै चैलै बि बपतिस्मा दैनतै।
\v 3 तां सै यहुदि छडि करि गलिलैनि चला।
\v 4 कनै तैस सामरी बौ करि गाहणू जैरुरि थियु।
\v 5 ऐठणीरै तैईनी सै सूखार नंईयैरै सामरीयैरै ऐकि नगरा तेईनि या,जै ऐसै भूमिरै निड थ्या जै याकुबै अपड़ै पुतर युसफनि थ्या दितौरा,।
\v 6 कनै याकुबैरा कुहा बि तैडि थ्या ,यशु तैडि कुहै पन बैशि गया,ऐ गल छि घटै भुई।
\v 7 यैऊति हांणी अक सामरी जानानि तैडि पाणी भरना यैई,यशु तैसनि बौलु ,मुनी पाणि पुवा।
\v 8 .कैईनि कि तैसैरै चेलै त नगरा भौजन मौल लैणा थयै गयौरै।
\v 9 तैसै सामरी जनैनी तैस सेईतै बौलु ,तु यहुदि भौ करि सैमरि जनैनि कना पांणी कैईनि आ मगता?
\v 10 यैशु उतर दितता,अगर तु परमेश्वरैरै वरदाना जंणति,कनै से बि जांणति त सै कैणू अ जै तुउ सैईतै बौलता आ,मुनि पांणी पिला,त तु तैस कना मगती,कनै सै ताऊनी जीवनैरा पांणी दैता।
\v 11 .मुनि पांणी पुवा त तु तैस कना मगति आ कनै सै जिवनैरा जल दैनता।जनैनि तेस सेईतै बौलु हे पराभू ताऊ कनि त जल भरननि त किछ ना कनै कुवहां बि गैहरा आ त जीवनैरा जल ताउ कनि कौडा या।
\v 12 कया तु ऐसैडै बबा याकुबा कना बडा आ जेसनि ऐसुनि कुहां दितता कनै तुवै ऐ अपडि सनतान आ अपडा पैशुवा समैत पितता।
\v 13 यशु तैसनि उतर दिता,जै ऐस जला पिला सै फिरी त्रिशणा रिहणा।
\v 14 जै कौ ऐस जला पिला,जै मु दैणा,से फिरी सै अनंत काला जीवन तैईनी त्रिशणा न रैहणा,वरना जै जल मु दैएणा,सै तैस मझ सोता वणी गांहणा जै अनन्त काला तैईनी उमडता रैहणा,।
\v 15 जनैनि बौलु है परभु तैस जला मुनी दिया तंकि अउ त्रिशणा न रिहा कनै जल भरनानी ऐथरि दूर ऐईछू।
\v 16 यशू तैसनी बौलू गाह अपडै लाडै शदा।
\v 17 जनैनी उतर दिता,अउ बिजन लाडै आ।यशु उतर दिता ति ठिक बौलू,अऊ बिजन लाडै आ।
\v 18 केईनी कि तु पंजा लाडा करी चुकौरी आ कनै जैस कन तू आ सै बी तिडा लाडा ना,ऐ ती सच बौलु।
\v 19 तैसै जनैनी बौलु,हे पराभू मु लगता तू कौ भविष्या दैणार आ।
\v 20 ऐसैडै बबा दादै ऐसै पहाडा पन आराधना आ कियौरी,कनै तु बौलता कि सै जगा जैडी अराधना कांनि सै यरुशलेमा मझ आ।
\v 21 यशु ऊतर दिता ,हे नारी मडि गलैरा विश्वास कर किसै टैम ऐईणा कि न त पहाडा पन पिताऐरी आराधना कानी न यरुशलेमा मझ
\v 22 तुवै जैस न जाणतै,तैसैरि अराधना करतै ,कनै अई जैस जांणतै तैसैरि आराधना कातै ,कैईनि कि तैसेर उदार यहुदिया मझा आ।
\v 23 पर सै टैम ऐईता, पर ऐवै वि आ,जैस मझ सचै भगत पिताऐरी आराधना आत्माई कनै सचैई सेईतै करैलै,कैईनि कि बब अपडै तैईनी ऐतिया ऐ अरधका तौपता।
\v 24 परमेश्वर अतमा आ,ऐ जैरुरि आ तैसैरि अराधना कानार आत्मा कनै सचैई सेईतै आराधना करा।
\v 25 जनैनी तैस सेईते बौलु ,अऊ जाणति कि मसीह जै खरीसत कैहलैईयुथा,ऐईणै बआ आ,जैखणी तैस ऐईणु,ऐसुनि सैरी गलै शुणा दैणी।
\v 26 यशु तैस सेईतै बौलू अऊ जै बोलता सै सैऐ आ।
\s चैला कैरि बाबसि
\p
\v 27 तैखणी ऐ तैसैरै चैलै चलि यै,कनै हैरां भौ गयै कि ऐ जनैनी सेईतै गलै आ लंनता तं बि कैदी न पुछा,तू कुतु चांहता?ऐ कियारै तैईनी गलै आ लंनता?
\v 28 तां से जनानी घडा छडी चलि गैई,कनै मैणूआं सेईतै बौलणा लगी।
\v 29 ऐईछा ऐकी मैहणु तका,जैनी सारू किछ जै मि कियौरु आ सै सब किछ शुणा दितू किही किअं ऐ मसीह त ना।
\v 30 कनै से नगरा कना निकिई करि तैस कन ऐईणा लगै।
\v 31 तैत बिच तैसैरै चैलै बौ हे रब्बी कुछ खा लिया।
\v 32 पर तैनी उतर दितता,मु कन ऐतिया भोजन आ जैसैरे बारै तुवै जांणतै न ।
\v 33 तं चैलै ऐपु मझ बौलु,कया कुनि तैसनी भोजन अणौरा आ?
\v 34 यशु तैनहां सैईतै बौलू,मिडा भोजन ऐ आ की अपडे भेइजणै बआ कैरि इचछई सेईतै चलु कनै तैसेरा कम पुरा करि सखु।
\v 35 कया तूवै न बौलतै,कटनी भौणा मझ चियौर मैहीनै अंतै?तका अऊ तवा सेईतै बौलता अपडी दरिषटि खैता धैरै करी करि बोला कि सै कटणी तैईनी पकी आंतै गयौरै कि न।
\v 36 काटणै बआ मजदूरी लैनता,कनै अनंत जीवना तैईनी फल बटौअता,बांणार कनै काटणार दौईयौ मिई करी अनाद कातै।
\v 37 कैईनी कि ऐ कहावत सच वैशति,कि काटणार हौरा त वढणार हौरा।
\v 38 मी तुवै सै खैत बडणानी भेईझा की जैडी तुवै मिणथ ना कियौरी,हौरै मिहणत आ कियौरी जैडी तुवै हौरेरी मिडथिरै फलैरै भागी भुऐ।
\s सामरिया कैरा बिशवाश
\p
\v 39 तैस नगरैरै बडे सारै सामरी तैसै जनैनीरै बौलणा पन यशु पन विश्वास किया कैईनी कि तैनि ऐ गुवाही थि दितौरी;तैनी सब किछ जै मी कियौरु आ सब शुणाऊ।
\v 40 ऐठणीरै तैईनी सारै सामरी तैस कन ऐ विनती काना लगै कि ऐठिऐ वैश,सै तैडी दो धियैडी वैशा।
\v 41 तैसैरै वचना अनुसार हौरै बि बडै मैणुऐ तेस पन विश्वास किया।
\v 42 कनै तैसै जनैनी बौलू ,ऐवे अई तिडु बौलणा पन विश्वास न कातै,ऐवै अई ऐपुऐ शुणी लियु,अई जाणतै कि ऐ सचमुच संसारैरा उदार करता आ।
\v 43 फिरि तैनहा दुईया धियैडिया बाद तैणहा निकिई करी गलीलनी गया।
\v 44 कैईनी कि यशु ऐपै परमाण दितता भविष्या दैणारैरी कदर अपडै दैशा न भुनती ।
\v 45 जां सै गलीला मझ या त गलिली अनादा मझ तैस सेईतै मिलै,कैईनि कि जैथरै कम तैनि यरुशलेमैरै कमैरै परबा मझ कियै तैनहै सारे तकाई,कैईनी कि सै बी परबा मझ गयौरै थयै।
\s राजकरमचैरिरा पुत्र ठीक कांना
\p
\v 46 तां फिरि सै गलिलैरै काना मझ या,जैडी तैनि पांणी दाखरस बणाऊ।तैडि राजैरा अक करमचारि थ्या तैसैरा पुतर कफरनूहा मझ बिमार थ्या।
\v 47 सै शुणी करि कि यशु यहुदिया केरि गलिलि मझ आ यैऊरा,तैस कन गया कनै तैस सेईतै विनती की कि चलि करि मिडै पुतरा ठिक कर,कैईनि कि सै मरनार आ।
\v 48 यशु तैस सेईतै बौलू ,जां तैईनी तुवै चिनह कनै अदभुत कम न तकालै त केधी बि विश्वास न काना।
\v 49 राजेरै करमचैरी तैस सेईतै बौलु,हे परभु, मिडै वालकैरि मरितयू कना पेहिलै चल।
\v 50 यशु तेसनी बौलु गह तिडा पुतर तूउनी जींता मैईणा तैनी मैणु तैसेति गलैरा विश्वास कि सै चलि गया।
\v 51 सै बतै थ्या तैसेरै दास तैस सेईतै मिलि गयै कनै बौलणा लगै तिडै पुतऱ जींता आ।
\v 52 तैनि सै पुछै कुसै घैडी सै ठिक भुआ?तैनहै तैस सेईतै बौलु सैतुवै पैहरनी तैसैरा जवाहर उतरी ग्या।
\v 53 तां सै बुझी गया जैसै गैडी यशू तैस सेईतै बौलु,कि तिडा पुतर जींता आ तैनि कनै तैसैरै पुरै परिबैरै विश्वास वास किया।
\v 54 ऐ दुवा अदभुत कम थ्या जै यशु यहुदिया मझ गलिलि मझ ऐईछि करि कियू।
\c 5
\s अठैतिया सालैरा रोगि ठीक कांना
\p
\v 1 ऐनहां गला कना बाद यहुदिया कैरा अक परब पुरा भुवा कनै यशु यरुशलेमानी ग्या।
\v 2 यरुशलेमा भेडा कैरा अक फाटक कन अक कुंड थ्या जै इब्रारनि भाषाई मझ बैतहसदा कैहलैईयुता,तैसैरै पंज ओसारै अंतै
\v 3 ऐनहां मझ बडै काणै लगडै कनै शुकै अंगै बाययै पंणी मझ रेहीतयै।
\v 4 कैईनी पुरै टैमा पन परमेश्वरैरै दूत कुडा मझ ऊतरि करी पांणी हिलैईथै ,पांणी हिलथै जै उतरिथया सै ठिक भौ गैहिथ्या चहै जै बि बीमारी भूईया।
\v 5 तैडी अक मैणू थ्या जै अठैतिया सालारै बीमार थ्या
\v 6 यशु तैस तका करि कनै ऐ जाणी करी कि सै बडै धियाडीया कैरा ऐसै दशाई मझ आ।तैस कना पुछू कया तू ठिक भौणू चंहता ।
\v 7 तैनि बीमारै तैसनी उतर दितू हे प्रभू मु कन कौ मैणु न जैखडी पांणी हिलिया त मु कुडा मझ उतैरया,पर मिडै पुजतै पजतै,हौरा मु कना पैहिउइलै उतरि गाहता
\v 8 यशु तैस नी बौलु उठ कनै चल ।
\v 9 सब्तेरि धियैडि सै मैणू झट ठिक भौ गिया, जां अपडा मंजा चुकि करि सै चलणा फिरना लगा,।
\v 10 सब्तेरि धियैडि थ्या ऐठणीरे तैईनि यहुदी तैस सेईतै जै ठीक भौ ग्या,सै बौलणा लगै आज त सवतैरै दिन आंतै तूउ त खाट न ऊठाणा चैहिता।
\v 11 तैनी उतर दिता;जैनि अउ ठीक कया,तैनि मु सेईतै बौलु,अपडी खाट चुक जां चल फिर,?तैनि तैस कना पुछु सै कैणु मैणु थ
\v 12 . जेनि ताउनि बौलु,खडडा उठ फिरि चल
\v 13 पर जै ठिक भौ ग्या सै न जैणिथ्या कि सै कैणु आ कैईनी कि भीड भौणा कना यशु तैणा चलि थ्या गियौरा।
\v 14 ऐनहा गला कना बाद यशु मंदरा मझ मिला।यशु तैनहानि बौलु तका तु ठिक भौ ग्या फिरि तू पाप मेई काता कि दुबारा तूउ पन कौ मुसिवत ऐईछिया।
\v 15 तैनि मैणु गही करि यहुदिया सैईतै बौलु जैनि अऊ ठिक किया सै यशु आ।
\v 16 ऐस कारणा कना सै यहुदि यशु सताणा लगै कैईनि कि सै ऐ कम सब्तेरि धियाडिया कैरिथ्या।
\v 17 ऐत पन यशु तैन्हनि बौलु ,मिडा बब ऐबै तैईनि कम काता मु बि काना
\v 18 ऐत पन यहुदि जादै मानैरी कोशीश काना लगगाकैईनी कि सै सब्तेरि धियाडिया कैरि बिधिरा नियम तरौडता आ पर परमेश्वरैरा पुतर बणी करि अपडेआपनी परमेश्वर मनता।
\s पुत्रेरा एधिकार
\p
\v 19 ऐत पन यशु बौलु,अऊ तुवा सेईतै सच -सच बौलता,पुतर तुवा सेईतै किछ न करि सखता केवल से जै पिता कातै तकानता,कैइनि कि जै- जै कम पिता काता से कम पुतर बि काता।
\v 20 कैईनि कि पिता पुतरा सेईतै प्रेम काता,कैईनि कि जै कम सै काता सै पुतरानि बि लुहअता,कनै सै तैस कना बि बडै कम लुहअता जैनि ला तुवै हैरान भौ गैहिया।
\v 21 जिहि पिता मौरा प्राण चुकि करी फुकता तिहियै पुतर बी जैनहा चांहता तैनहा फुकता।
\v 22 पिता कुसकैरा न्या न काता ,पु सै सब किछ पुतरा धैरै सौपता।
\v 23 कि सारै मैणु जिहि पिताऐरा आदर काता तिही पुतरैरा बि कैहस्त्रोन,जै पुतरैरा न काता ,सै पिताऐरा बि जैनि सै भेईजौरा आ।
\v 24 अऊ तुवानी सच- सच बौलता जै मिडा वचन शुणी करि मिडै भेईजणारैरा विश्वास काता, सै दौषी ना अनंत जीवन तैसैरा आ,पर सै मरना कना पार भौ करि जिवना मझ पराबेश काता।
\v 25 अऊ तवा सैईतै सच- सच बौलता सै टैम ऐईता जै यौऊरा आ जींता मझ मौरै परमेश्वरैरै पुतरैरा शबद शुणैलै,जै शुणेलै सै जिलै।
\v 26 कैईनि के जैसे रिति पिता अपडे आपै मांझ जीवन राखता,।
\v 27 वरना तैसनि न्याय कानैरा बि अधिकार दितौरा आ कैईनी कि सै मेहिणुरा पुत्र आ।
\v 28 ऐठणीरै तैईनी हैरा मैई भुआ,कैईनि कि सै टैम ऐईणा,तैसैरै शबद शुणी करि कबरा कना निकिइ ऐईणै।
\v 29 जैनहै भलाई किएऔरी आ सै जिबनैरै तैईनि जी उठणै जैनहै बुराई कियौरि आन सै तैईनि जि उटणै दौषी न रैहलै।
\s यीशुरै बारै मझ उगाहि
\p
\v 30 अउ अपडै आपारै तैईनि किछ बि न करि सखता,तैतयु शुणता,तैतिया नया काता,कैईनि कि मिड न्या सचा आ,कैईनि कि अऊ अपडि इछा न अपडै भेईजणै बाऐरि अधिकार पुरा ठीक चांहता।
\v 31 अगर अउ अपडि गुवाहि दियू त मिडि गुवाहि सचि आ।
\v 32 अक हौरा आ जै मिडि गुवाहि दैनता,कनै अउ जांणता तेसैरि गुवाहि सची आ।
\v 33 तुवै यहुनै कना पुछाऊ तैसैरि गुवाहि सची आ।
\v 34 पर अउ अपडै बारै मैणूरि गुवाही न चाहता तांबि ऐ गलै ऐठणीरै तैईनी बौलता कि तुबाडा उदार मेईया।
\v 35 सै जै जलता कनै चमकता दिपक थ्या,कनै तुवा कुछ देर तैईनी तैसेरि जोति मझ मघन भौणू ठिक लगु।
\v 36 पर मु कन जै गुबाही आ सै युहांनैरि गुहैई कना बडि लगि ,कैईनि कि जै पिता मुनि कम सौपौरा आ,ऐ कम जै अऊ काता ,सै मिडे गुबाह अंतै इक पिता अउ भेईजौरा आ।
\v 37 कनै पिता जैनि अउ भेईजौरा आ ,तैनिऐ मिडि गुबहि दिति तुऐ बिउ तैसैर शबद शुणौरा आ तुऐ तैसेरा रुप ना लधौरा।
\v 38 कनै तैसेरै बचन मना नझ न रखतै कैईनि कि जै तैनि भेजौरा आ तुवै तैसेरा विश्वास न कातै।
\v 39 तुवै पबितर शास्त्रा मझ तौपतै,कैईनि कि समझतै कि अनंत जीवन तैत मझ मेईता ,ऐ सैऐआ,जै मिडि गुबहि दैनता।
\v 40 फिरि बि तुए अनंत जीवन पांणैरै तैईनि मुअ कन ऐईतै।
\v 41 अऊ मैणू कना आदर न महिमा चांहता।
\v 42 पर अउ जांणता कि तुवा मझ परमेश्वरैरा प्रेम ना।
\v 43 अऊ पिताऐरै ना सेईतै यौऊरा आ,कनै तुवै मु गरैहण न कातै अगर हौरा कौ अपडै नां सेईतै ऐईछिया त तैस गरैहण करि लैलै
\v 44 जै कौ दुसरै कना आदर महिमाचांहतै जै आदर अक मातर आशा परमेश्वरैरै तरफौ भुणा न चंहतै किस तराही विश्वास करि सखतै।
\v 45 ऐ मैइ समझा पिताएरै संमणै अऊ तवा पन व्यवस्था दौष लाला,तुवा पन त दौष लांणार त मुसा आ जैस पन तवै आशा रखा।
\v 46 कैईनि तुवै मुसै पन विश्वास रखतै त मु पन बि भरौसा रखतै,ऐठणिरै तैईनि तैनि मिडै बिशयै मझ लिखौरु आ।
\v 47 अगर तुवै तैसैरि लिखौरि गला पन पिशवाश रखतै ता,मिडिया गला पन वि विश्वास रखतै।
\c 6
\s पंज हजार पुरखानि खांणां खिलांणा
\p
\v 1 . ऐनहां गला कना बाद यशु गलिलैरि झिलि कना तिबिरियासा कैरि झिलि पार गयै।
\v 2 अक बडि भिड तैस पिछै चलि कैईनि कि जै तैनि हैरान जनक कम बीमारनि थिययै लुहाऊरै सै तैनहा तकैईथयै।
\v 3 ता यशु तैस पहाडा पन चढि करिआपडा चैला सैईती बैशशी गया
\v 4 यहुदया कैरि फसला कैरा तिहवार निड थ्या।
\v 5 जां यशु तकाऊ अक बडि भिड ऐपु कन ऐइति तकाई,तां तैनि फिलिपसा सैईतै बौलु,अई ऐनहैरै तैईनि रोटि कौडा करलै।
\v 6 तैनि सै गल तैस परखणैरै तैइनि बौली ,सै जाणता थयअ कि कुतु कानू।
\v 7 .फिलिपसै तैसनि उतर दिता दो शउ दिन बि तैनहानि पुरि न भौणी कि तैनहानि थौडि- थौडि मैई गैहिया।
\v 8 तॅनहा मझ शमोन पतरसेर भा जां तैस अद्रियासै बौलु ।
\v 9 ऐडि अक छौकरु आ तै कन जुउवा कैरि पंज शाऊ रोटि कनै दो मैछलि ऐनति,पर ऐथरा मैणुवा कैरै तैईनि सै किछ नैति ।
\v 10 यशु बौलु मैणूवा बिठाई छडा ,तॅडि बढु घा थियु , सै बैशि गये तैडि मडद लगभग पंज हजार थयै,बैशि गयै।
\v 11 तां यशू रोटि लि धनयाबाद कया कनै तैनहा मख बंडि दितीतैहियै मैछलि जिहि सै चंहतै थयरै बडि दिती।
\v 12 जां सै खा करि रजि गयै तैनि चैला सैईतै बौलु, बचौरा टौकडडा बटौई तैस लिया ।
\v 13 कनै तैनहै बैटोई ,जै जाऊवा कैरी पंज रोति थि जै खाणा कना बचौरि थी ,बाहरा टौकरि भैरि।
\v 14 तां जै तैनी ऐ चमतकार लुहआ मैणू हैरि करि बौलणा लगै ,सै भविष्यवक्ता जै संसारा मझ ऐईणार थ्या सै सच ऐ- ऐ आ।
\v 15 यैशु ऐ समझि करि कि ऐ मु राजा बणारै तैईनि मु पकणना चांहतै,फिरि पहाडा पन अकैला चलि गया।
\s यीशुरा पैंणि पिन चलणु
\p
\v 16 जां सनैहरा भुवा त तैसैरै चैलै झिलि किनारै गयै ।
\v 17 जां किसति मझ चडि करि पार कफरनुहानि गाहणा लगै।तैस टैमा अधारु भौ गयू,कनै यशू तैन हा कन ऐमहि तैईनी न या,।
\v 18 आंधीरै कारण झीली मझ लैहरै उठणा लैगी।
\v 19 जां सै खते- खते तरा चेउर मीलै लगभग निड गयै ता तैनहै यशू झिलि पन चलता किसतिरै निड लधा,सै डरि गयै।
\v 20 पर तैनि तैनहानि बौलु डरा मैई अउ आ।
\v 21 से तैस किसति पन चाडणि तयार भुवै झट सै किसति तैढी पुजि जैढि गाहणु थियू।
\s लौका यीशु तौपणा
\p
\v 22 दुवै दया सै भिड जै झिलिरै हौरै पासै थी,तैनहै तकाऊ एकि छडि सैरि किसति नैति कनै यशु अपडा चैल सैईतै चढा विना,तैस मझ चैलै थयै ।
\v 23 तां हौरि किसती तिबिरियासा कना हौरि जगाई निड यैई ,जैणी तैनहै पराभुरा धनयावाद काना बाद तैढि रोटि खैइ ।
\v 24 जां भीढी तकाऊ न ऐढढी यैशु आ कनै न तैसैरै चैलै तां सै बी किसति पन चडै कनै कफर नुहनी चली पुजै।
\s यीशु जीवनैरि रौटि
\p
\v 25 झिलैरै पार जां सै तैनहा सैईतै मिलै त बौलु हे रब्बी ,तू ऐढी कैखणी या
\v 26 यशू तैनहानी उतर दिता, अउ तुवा नी सच- सच बौलता तुवै मु ऐठणीरै तै ईनी न तौपतै कि मी हैरैनी बाऐ कम कियै पर तुवै रोटि खा करि रजि गयै ।
\v 27 ,नाशवान भोजनैरै तेंइनि परिषम मैई करा,पर तैस भोजनैरै तैईनि जै अनंत जीवन तैईनी कमा ऐईता ,जै मेहिणुरै पुतरा तुवानी दैऐणा कैईनि कि परमेश्वरै तैसै पन छप लाऊरि आ।
\v 28 तैनहै बौलु परमेश्वरैरै कमैरै तैईनी ऐसू कुतू कानू चैहितू?
\v 29 यशु तैनहानी उतर दिता परमेश्वरैरै कमैरै तैईनी ऐ आ कि तुवै तैस पन जैनि भेईजौरा आ विश्वास करा ।
\v 30 ता तैनहै तैसनी बौलु फिरि तु कैणू तया चिनह लुहाएता,कि अई तैस तका तिउडा विश्वास कैहस्त्रोन ,
\v 31 ऐसैडै बब दादै मना खा जै लिखौरु आ तैनी खाणैनी सुरगैरी रोटि दिति ।
\v 32 यशु तैनहानी बौलु ,अऊ तुवानि सच बोलता मुसै तुवानि सुरगैरि रोति न दिती ,पर मिडा बबतुवानिओ सुरगा कना रोटि दैनता आ।
\v 33 कैईनी कि सुरगैरि रोटि सै परमेश्वर आ जै सुरगा कना उतरि करि संसारानि प्राण दैनति।
\v 34 ता तैनहै तैस सेईतै बोलु,हे परभु ऐसु ऐ रोटी दिया कर ।
\v 35 यशु बौलु जीवनैरि रोटी अउ आ,जै मु कन ऐईता सै कैधी बी बुरुखणा न रैही सखता कनै जै मु पन विश्वास रखैला सै कैधी त्रिशणा न रैहणा।
\v 36 पर अऊ तवा सेईतै बोलता तवै अऊ तका बी लयया तां विश्वास न किया ।
\v 37 जै किछ पिता दैता सै सव मु कन ऐईणू कनै जै मु कन ऐईला सै मु न निकअना।
\v 38 सुरगा पन कैईनि कि अऊ अपडि न पर अपडै भेईणै बाएरी ऐ आ कि जै कुछ तैनी दितौरुआ सै सब कुछ न खौईया ,लाशटि तैस फिरि जिलाउ।
\v 39 कनै मिडै भेईज्णारैरी इच्छा ऐ आ कि जै किछ तैनी मौनी दितौरू आ कि तैत मझां अऊ किछ ना सुटिया पर लाश्ट धियैढी तैस फिरी जितैरू।
\v 40 कैईनी कि मिडै पिताऐरी इछा ऐ आ कि जै कौ पुतर तकैईया सै विश्वास कैहस्त्रोन सै अनंत जीवन पैईया सै लाशटि फिरि जी उठिया।
\v 41 ऐठणीरै तैइनी यहुदी तैस पन कुंड- कुंड काना लगै,कैईनि कि तैनि बौलौरु थियु कि जै सुरगा कना रोटी उतरौरि आ सै अऊ आ ।
\v 42 कनै तैनहै बौलु ,ऐकिया युसफैरा पुतर यशु त न आ जैसैरै मी बबा अई जाणतै?सै किही बौलता कि अऊ सुरगा कना उतरौरा आ?
\v 43 यशु तैनहानी उतर दिता, जादा मैई कुंड कुडा।
\v 44 कौ मु कन न ऐईछि सखता जां तै पिता,जैनी अउ भेईजौरा आ तेस छिक मैइ ,कनै अउ लाशट धियाडि फिरि जि उठिया।
\v 45 भविष्य बाय लैखा मझ लिखौरु आ कि, सै परमेश्वरैरै तरफौ शिखराऊरै आतै,जैनि पिताई कना शूणौरु कनै शिखरौरु आ,सै मु निड ऐईता।
\v 46 ऐ न कि कुनकियै पिता तकाऊरा आ पर जै परमेश्वरैरै तरफौ आ तैनिऐ पिता तकाऊरा आ ।
\v 47 अउ तुवा सेईतै सच- सच बौलता जै कौ विश्वास काता अनंत जीवन तैसैरा आ।
\v 48 जीवनैरी रौटि अउ आ।
\v 49 तुवडै बब दादै बणा मझ मनना खा कनै मरि गयै।
\v 50 ऐसै रोटि आ जै सुरगा कना उतरती तांकि मैणू खैईया कनै न मैरियया ।
\v 51 जीबनैरी ऐ रौटी जै सुरगा कना उतरौरी आ सै अउ आ ,जै कौ ऐसै रौटि खाला तैसै सरबदा जींता रैहणा,जै रौति मू संसारैरै जीवनानी दैणी सै मीडा मांस भौणी।
\v 52 ऐसपिन यहुदि ऐकियु बौलि कारि ऐपु मज‍ झैगडियुडा लगै ऐकिया मैडु कि आसुनि आपडा मांस खाडैनि दै साकता ? ।
\v 53 यीशु तैस सैइतै बौलु, आऊ ताओ सैते सच- सच बौता कि जैखडि तैईनि ति मेहिणुरा छोकरुरा मांस न खाऊं जां तैसैरा खूंन न पिये ताओ मांझ जीवन न।
\v 54 जै मिंडा मांस खांता जां मिंडा खूंन पीता आ; अनंत जीवन जेडं तैसेरु ऐ आ; जां आऊ लाशट धियैणि आऊ फिरि जितिं गाणा ।
\v 55 कैईनि कि मिंडु मांस सच मझ खांणैरि चिज आ, जां मिडा खूंन सच मझ पीणैरि चिज आ। ।
\v 56 जै मिडा मांस खंता कनै खूंन पिता सै मु मझ आ,अउ तैस मझ आ।
\v 57 जिहि जितै पिता आऊ भैईजा ,अउ पिताऐरै कारण तैस मझ जिनता आ तैहियै जै मु खाला सै मिडै कारण जींतै रैहणा ।
\v 58 जै रोति सुरगा कना उतरौरि आ सै ऐ- ऐ आ,तैस रोति सहि न जै बब दादै खी मरि गयै ,जै रोति खाला सै हमैशा जींता रैहणा ।
\v 59 ऐ गलै तैनिउ तैस टैमा कफरनूहां मझ बौली एकी आराधनयलयै मझ उपदेशा मझ बौलि।
\s अनन्त जीवनैरै वचन
\p
\v 60 तैसैरै चैलै बडै ऐ शुणी करि बौलू,ऐ कुराडी गल आ ।ऐसै कैणु सुणि सखता?
\v 61 यशु अपडै मना मझ ऐ जाणि करि कि तैसैरै चैले ऐसे गलै पन कुंड कुडातै आंतै,तैनहा कनअ पुचु,कया ऐसै गलै कना तुवा ठोकर लगति आ।?
\v 62 अगर तुवै मेहिणुरै पुतरा जैढा सै पेहीलै थ्या,तैवरै गंथै कता सखतै त कुतु भौणु
\v 63 ,आत्मा त जीवन दायक आ शरीरा कना किछ लाभ ना,जै गलै मि तवा सैईतै बौलौरि ऐती सै आतमा आ,कनै जिवन बि आ।
\v 64 पर तुवा मझ किछ एसै अंतै जै विश्वास न रखतै कैईनि यशु पैहिलै कना जंणता थ्या जै बिशवाश न रखतै सै कैणु आंतै लकनै कुस अउ पकडवाणा।
\v 65 कनै तैनि बौलु ऐठणीरै तैईनि नि तवा सैईतै बौलौरू थियु कि जां तैईनि पिताऐऱै तरफौ कौ बरदान न दिया तां तैईनि नु कन न ऐईछि सखतै
\s पतरसैरा बिशवाश
\p
\v 66 तैत पन तैसैरै बडै चलै ऊलतै भौ गयै तैढाह बाद तैस सेईतै न चलै
\v 67 तां यशु तैनहा बारहानी बौलु कया तुवै बि चलि गहणार चांहतै।
\v 68 शमौन पतरसै तैसनी उतर दिता,हे पराभू ,अई कुस कन गाहलै, अनंत जीवनैरि गलै त ताउ कन ऐती।
\v 69 कनै अई विश्वास किया कनै बुझि गयै कि परमेश्वरैरा पवितर जन तु ऐ आ।
\v 70 यशु तैनहांनि उतर दिता ,कया मि तुवै बारहा न चुणौरै आंतै?तांबी तुवा मझ अक मैणु शैतान आ।
\v 71 सै तैनि शमौन इसकरीयोतीरै पुतरा यहुदिरै बारै बौलु ,कैईनी कि सै बाहरा मझ अक थ्या,तैस पकणना भेईजौरा थ्या।
\c 7
\s यीशु जांह तैसैरै भा
\p
\v 1 ऐनहा गला बाद यशू गलिला मझ फिरता रियहा,कैईनि कि यैहुदी तैस मरनैरा यतन कातै थियै,तैठणीरै तैईनी सै यहुदिया मझ फिरना न चांहता थियया
\v 2 यहुदियौ कैरा मंडप कैरा परव निड थ्या
\v 3 जां जैखणी तैसैरै भा परवा मझ चलि गयै सै अपुबी परगत न मनागुपत रुपा मझ गया।
\v 4 कैईनी कि ऐतिया कौ न भौणा जै जगता परसिद भौणा चैहीया,छिपिकरी कम कैरीया।अगर तू ऐ कम काता त अपडै आपनी प्रकट कर
\v 5 जां कीतैसेरै भा बी तैस पन विश्वास न कातै
\v 6 तां यीशू तैनहां नी बौलु ,मिडा टैम ऐमही तैईनी ना यौऊरा,पर तुवाडै तेईनी सव टैम आ।
\v 7 संसार तुवा सैईतै बैर न काता ,पर सै मु सेईतै बैर काता कैईनी कि अउ तैसैरै खिलाप गुवाही दैनता कि तैसैरै कम बुरै आतै।
\v 8 तुवै परवा मझ गाहा आउ ऐमही एस न गांहता कैईनी कि ऐमही मिडा टैम पुरा न भौरा
\v 9 सै तैनहा डैईतै ऐ गलै करि- करि गलिला मझ रिहा।
\s झूंपडिया कैरै तिहवारा मझ यीशु
\p
\v 10 जां जैखणी तैसैरै भा परवा मझ चलि गयै सै अपुबी परगत न मनागुपत रुपा मझ गया।
\v 11 यहुदी परवा मझ तैस ऐ बौली करी तौपणा लगै,सै कौडी आ।?
\v 12 कनै लौका मझ बलै- बलै बैडी गलै भुई ,कुछ बौलतै सै भला मैणू आ कनै कौ बौतै न सै मैणूआ भरमांता।
\v 13 तंबी यहुदिया हैरि डरौरै खुली करी न थियै बौलतै।
\s तिहवारा मझ यीशुरा उपदेश
\p
\v 14 जां परवैरै अधै दिन मुकि ग्यै तं यशु मंदरा मझ उपदेश दैणा लगा।
\v 15 ता यहुदिऐ हैरा भौ करि बौलू ,ऐस बिजन पढौरै बिदया कि ऐईछी गैई ।
\v 16 यैशु तैनहानि उतर दिता मीडा उपदेश मिडा ना ,पर मिडै भैईजणै बाएरा आ।
\v 17 अगर कौ ऐसैरि अधिकार पन चलणा चैहीया त सै ऐस उपदेशैरै बिषयै मझ जाणी लैला।कि परमेश्वरैरे तरफौ आ।
\v 18 जै अपडि तरफौ कुछ बीलता ,सै अपड़ा अधिकार चांहता।पर जै अपडै भैईजणै बाययरि महिमा चांहता तैस मझ अधरम न आ सच आ।
\v 19 कया मूसै तुवानी बैबसता न दिती ता बी तुवा मझ कौ व्यवस्थाई मझ न चलता,तुवैवकैईनी मू माना चहतै
\v 20 मैणूऐ उतर दिता तुऊ मझ दुष्ट आत्मा आ,कौणु तु ऊ माना चहता
\v 21 यशु तैनहानी उतर दिता मि अक कम किया कनै तुवै सारै हैरान भौतै ।
\v 22 ऐसै कारणै मूसै तुवानी खतनै आगया दिती,कनै तुवै सब्तेरि धियैडि खतना कातै।
\v 23 सब्तेरि धियैडि जैखणी मैणूरअ खतना भौता ,तांकि मुसैरि खतनैरी व्यवस्था टाई न गैहीया।त तिवै मु पन कैईनोई गुसै भुनतै,कि अउ न सबतैरै दिना एकि मैणूनी पुरी रिती सैईतै ठिक किया।
\v 24 मुह तका नया मैई करा पर ठीक- ठीक न्या करा,।
\s किआ यीशु ऐ मसीह आ ?
\p
\v 25 तां किछ यरुशलैम बासी बौलणा लगै ,कया ऐ सै ना जैस मारि सुटणैरा प्रयतन आ काना लुउरा।
\v 26 पर तका ऐ त खुलम खुला गलै काता,कनै तैसनी कौ किछ न बौलता,सरदार सच- सच मनी लिया कि ऐ मसीह आ।
\v 27 ऐस त अई जाणतै कि ऐ कौडहा आ, पर जैखणि मसीह ऐईणु त कुस न समझणू कि ऐ कैणू आ
\v 28 तां यशु मंदरा मझ पुकारी करी बौलू तुवै मू जाणतै,कि अउ कौडहा आ अऊ त ऐपु न या,पर भेईजणार सचा आ तैस तुवै न जाणतै
\v 29 अउ तैस जाणता कैईनी कि अऊ तैसैरी तरफौ आ कनै अऊ तैनी भेईजौरा आ।
\v 30 एत पन तैनहै सै पकडना चाह ताबि कुनी तैस पन हथ न सुट्टा।कैईनी की तैसैरा टैम न यौऊरा थ्या।
\v 31 फीरी भी भीड मै से बहूत लौगौ नै उस पर विश्वास किया।कनै बौलणा लगै जैखणी मसीह ऐईणू त कया ऐस कना जादै अदभुत कम लुहाऐला जै ऐनी लुहाऐ।
\s यीशुनि पकडनैरि कोशिश
\p
\v 32 फरिसियै मैणुवा सैईतै तैसैरै बारै छुपतै- छुपतै शुणी।कनै परधानै कनै महायाचक फरिसियै तैस पकडनी सिपाही भैईजै ।
\v 33 ऐत पन यशू बौलू अउ थौडि दैर तुवा कन आ फिरि अपडै भेईजणै बाए कन चकि गाहणू।
\v 34 तुवै मु तौपैलै,पर न मैईणा,कनै जैडी अउ भौणा तैडि तुवै न ऐईछी सखतै।
\v 35 अंत पन यहुदयै ऐपु मझ बौलु,ऐस कौइ गाहणु कि ऐसु न मैईणा,कया ए तैनहा कन गाहला जै युहैनिया मझ तितर बितर भौणा कनै युनानीयनी बि उपदेश दैला।
\v 36 ऐ कुतु गल आ जै तैनि बौलि,तुवै म तौपैलै पर न मैईणा ,कनै जैडी अउ भौणा तैढी न ऐईछ सखतै।
\s जीवन पैंणिरि नैदि
\p
\v 37 परवै लशत धियैडि जै मखया दिन आ,यशु खडा उठा कनै पुकारी करि बौलु अगर कौ त्रिशणा त मु कन ऐईछिया कनै पियया ,।
\v 38 जै मु पन विश्वास करैला जै पबितर शास्त्रा मझ यैऊरु आ तैसैरै मना मझ जलैरै जिवनैरी नैदि निकअनी।
\v 39 तैनि ऐ बचन पबितर आत्मारै बारै मझ बौलू,जैस तैस पन विश्वास पाना मझ थयै ,कैईनि कि आतमा त तैईनी न थि उतरौरी,कैईनी की यशु ऐपडि महिमा त तैईनी न पुजौरि थी।
\v 40 तां भिडि मझा कुनि- कुनि ऐ गल शुणी कनै बौलु ,सच मच ए भविष्य दैणार आ।
\v 41 हौरै बौलु ऐ मसीह आ।पर अधै बौलु कैईनी?कैईनि कि मसिह गलिला कना ऐईणा?
\v 42 कया पबितर शास्त्रा मझ ऐ न यैउरु कि मसीह दाउदरै बंशा कनाकनै बैहलमा गरा कना ऐईणा।जैणी दाउद रिहोइतयया
\v 43 कनै तैसैरै करण दाउदा मझ फूट पैइ।
\v 44 तैनहा मझ कुछ तैस पकढना चहतै थियै पर कुनी तैस पन हथ न ला।
\s यहुदि पकडौरा कैरा अविश्वाश
\p
\v 45 तै सिपहि परधान महायाचक फरिसिया कन चलि ऐ तैनहै तैनहा सैईतै बौलु ,तुवै सै कना अढा।
\v 46 सिपैहियै उतर दिता,कुनि मैणू ऐतियै गलै न कि ।
\v 47 फरिसियै तैनहानि उतर दिता,कया तुवै बि भरमुरै अंतै ।
\v 48 कया सरदार या फरिसियै तैस पन विश्वास कियौरा आ
\v 49 पर ऐ मैणु जै व्यवस्थाई न जाणतै सै शापत आंतै ।
\v 50 निकुदेमुस जै पेहिलै यौऊरा थ्या,तैनहा मैझिया थ्या,तैनहा सेईतै बौलु
\v 51 कया ऐसैढी व्यवस्था कुसकोइयै मैणू जां तैईनी पेहिलै तैसैरि जांणि न लिया दौषी ठैहरैईयुता।
\v 52 तैनहै तैसनि उतर दिता कया तु बि गलिलैरा आ,तौप जा तका कौ भविष्य दुखता पराकत न भौता
\v 53 दुखता पराकत न भौता रै अपडै -अपडै घरैनि चलि गयै।
\c 8
\s व्यभिचारणिनि माफि
\p
\v 1 पर यैशु जैतूनैरै पहाडा पन गया।
\v 2 भयागा फिरि सै मंदरानी या।सारै मैणू तैस कन यै कनै बैशी करी उपदेश दैणा लगा।
\v 3 तां शास्त्री कनै फरिसि एकि जनैनी लै यै जै व्यभिचार मझ जैकडियौरी थीकनै तैसै मझाटै रखी करि बौलू ,
\v 4 हे गुरु ऐ जनानि व्यभिचार काती पैकडी ।
\v 5 व्यवस्थाई मझ मुसै ऐसुनी आज्ञा दिती कि ऐतेई जनैनी पन पथरव काना चैहिथा।कने तू ऐसै जनैनिरै बारै कुतू आ बौलता?
\v 6 तैनहै त ऐसनि ऐ गल परखणैरै तेईनि बौलि ताकी तैस पन दौष लैईययौ।पर ऐशू ढुकि करी ऊगलि ला धैरति पनकिछ लिखणा लगगा।
\v 7 जां सै तैस पुछतै रिहै ,तां तैनिउ सिधै भौ करि तैनहानि बौलु,तुवा मझ जै निश पाप आ सै पैहीलै पथर मैहस्त्रोन।
\v 8 कनै फिरि ढुकि करि ऊगलि ला धैरति पन लिखणा लगा।
\v 9 पर सै ऐ सुणि करि हैलकॅ मौतै अक- अक कातै नशी गयै यशु तैडि अकैला रैहि गया कनै बडि जानानि तैढी बिउच खडि रैहि गैई।
\v 10 यशु सिधै भौ करि बौलु हे नारि सै कोई चलि गयै,कया तुऊ पन दडैरि आगया न दिति दौष ?
\v 11 तैसै बौलु हे पराभु कुनि न ।यशु बौलु गाह फिर आउ बि ताउनि दांड,दौष न दैनता कनै फिरि पाप मैई करै।
\s यीशु जगतैरि जोति
\p
\v 12 यशु फिरी मैणूवा सेईतै बौलु , संसारैरि जौत अउ आ,जै मिडै पिछै चलैले सै अंधारै कना दूर रैहणा,कनै जीवनैरि जौत पाला।
\v 13 फरिसियै तैस सेईतै बौलु,तू अपडि गुवाही खद दैनता तैढी गुवाहि सच ना ।
\v 14 यशु उतर दितता ,भलै हि अपडि गुवाहुइ अऊ ऐपु दैनता ,फिरि बि मड गुवाहि सच आ कॅईनी आउ जाणता अउ कौडहा यौऊरा आ,कनै कोई गाहता पर तुवै न जाणतै अऊ कौडा यैऊरा आ कोई गाहता ।
\v 15 तुवै शरीरैरै अनु सार न्या कातै अउ कुसकैरा न्या न काता ।
\v 16 कनै अउ न्यया कैरीया बि त मिडा न्याय सचचा आ कैईनि अउ अकैला न अउ आ कनै मड पिता आ जैनि अऊ भेईजौरा आ।
\v 17 तवा मझ बि लिखौरु आ कि दुया जना कैरि गुवाहि किठी भौ करि व्यवस्था सच भौती ।
\v 18 अक त अउ ऐपु अपडि गुवाहि दैता दुववा पिता जै मिडि गुवाहि दैनता जैनि अउ भेईजौरा आ ।
\v 19 तैनहै तैस सेईतै बौलु तिडा पिता कौडी आ ?यशु उतर दिता ,न तुवै मु जाणतै न मीडै ब पिता ,अगर तुवै जाणतै त मिडै पिता बि जाणतै ।
\v 20 ऐ गलै तैनि उपदेश दैनतै भडार मंदरा मझ बौलि, कनै कुनि बि सै न पकडा ,कैईनि कि तैसैरा टैम हालै न थिय यौऊरा ?
\s अपडै बारै यीशुरै विचार
\p
\v 21 तैनि फिरि तैनहा सीतै बौलु अउ गांहता, कनै अउ तुववा तौपणा कनै अपडै पापा मझ मरैलै जेई अउ गांहता तैढि तुवै न एईछि सखतै।
\v 22 ऐत पन यहुदियै बौलु ,कया अपांणै मारि छडैला,जै बीलता जैइ अउ गांहता तैउई न ऐईछी सखतै ?
\v 23 तुवै हैटियै आंतै, अउ सुरगैरआ परैनिया आतुवै संसारैरै आंतै ,अउ सच संसारैरा ना
\v 24 ऐठणीरै तैइनी मि बौलू तुवै अपडै पापा ला मरैलै कैईनी कि सच तवै विश्वास न करैलै कि अउ सै आ त अपडै पापा मझ मरैलै।
\v 25 तैनहै तैस सेईतै बौलु तु कैणु आ,तैनि बौलु अऊ शुरु कना बीलता या।
\v 26 तुवैडै बारै मु बढू किछ बौलणू आ कनै निरणीयै दौष लैणअ आ पर मु भेईजणार सचचा आ कनै जै मि तैस कना सुणौरु आ सैहै अउ संसारंनी बौलता आ
\v 27 सै ऐ न सैमझिया कि ऐसु सेईतै पिताऐरै बारै बौलता।
\v 28 तां यशु बौलु जैखणी तुवा आऊ उचा चाढना तैखणी जांणना कि अऊ सै आ अऊ अपडै अधिकार ला किछ न काता पर जै मेहिणुरै पिताऐ समझैऊरि ऐती सै ऐ गलै बौलता ।
\v 29 मिडा भैईजणै बआ मु सैईतै आ तैनि अऊ अकैला न छडा अऊ हमैशा सैहै कम काता तैनि ला सै परासन भुईया ।
\v 30 सै ऐ गलै काता ऐ थ्या कि बडै सारै तैस पन विश्वास करि लया।
\s सच तुआंनि अजाऍ करैला
\p
\v 31 ता यैशु तैनहा यहुदिया सैईतै जैनहै तैस पन विश्वास कियौरा थियया बौलु ,अगर तुवै मिडै बचना सैईतै बणौरै रैहलै सच मुच मिडे चेलै ठैहरैईयुणै ।
\v 32 तुवै सच जांणैलै कनै सच तुवा अजाद करैला ।
\v 33 तैनहै तैसनी उतर दिता,अई ता अब्राहम रै बंशैरै आंतै ,कनै- कनै कैधी बि कुसकैरै दास न बुऐ।फिरि तु किहि बौलता कि तुवै अजाद भौ गाहणै?
\v 34 यशु तैनहांनि उतर दिता ,अउ तुवा सैईतै सच -सच बौलता जै पाप काता सै पापैरा दास आ।
\v 35 दास सदा घरा मझ न रैहता पुतर सदा तैस कन रैहता।
\v 36 ऐठणीरै तैईनि पुतर तवा अजाद करैला,त तुवै सचमुच अजाद भौ गाहणै।
\v 37 अउ जाणता कि तुवै सचमुच अब्राहम रै वंशैरै आंतै ,तांबी मिडा बचन तुवाढै दिला मझ जगा न काता,ऐठणीरै तैईनि तुए मू मांना चंहतै,।
\v 38 अउ सैहै काता जै पिता कन तकाऊरु आ कनै तुवै सैहै कतै जै तुवै पिता कन सुणौरु आ।
\v 39 तैनहै तैनहां सैईतै बौलु ऐसैडा पिता त अब्राहम आ।यशु तैनहानी बौलु,अगर तुवै अब्राहमरै सनतान भौतै,त अब्राहमा साही कम कातै ।
\v 40 पर तुवै मु जैसै मैणू माररना चांहतै ।जैनि तुवानी सचै बचन बौलै,जै परमेश्वरा कना शुणै,ऐतयू त अब्राहम में न कियौरु।
\v 41 तुवै अपडै पिताई सहि कम कातै आंतै।तैनहै तैस सेईतै बौलु ,अई वयावचैरि सैईतै न जांमै,ऐसैडा अक पिता आ मतलब परमेश्वर।
\v 42 यशु तैनहांनि बौलु ,अगर परमेश्वर तुढा पिता भौता त तुवै मु सैईतै प्रेम रखतै,कैईनि कि अउ परमेश्वरेरि तरफौ यौऊरा आ।अउ ऐपु न यौऊरा तैनि भैईजौरा आ।
\v 43 तुवै मिडि गल किना अंतै समझतै ऐठणीरै तैईनि कि तुवै मिडा बचन शुणी न सखतै ।
\v 44 तुवै अपडै पिता शैताना कना आंतै कनै अपडै पिताऐरै लालचा पुरा काना चांहतै।सै त पैहिलै कना हतयारा आ,कनै सचा पन न चलता ,कैईनि कि सच तैस मझ आ ऐ न ।जैखणी सै झूठ बौलता ,अपडै सवाभावा कना झूठ बौलता कैईनि कि सै झूठा आ सै झूठैरा बब आ।
\v 45 पर जै अऊ सच बौलता ,ऐठणीरै तैईनि तुवै विश्वास न कातै ।
\v 46 तुवा मझ मु कैणू पापि ठैहरंता ?अगर अउ सच बौलता त मिडा विश्वास किना कातै ?
\v 47 जै परमेश्वरा कना भूनता सै तैसैरिउ गलै शुणता तुवै ऐठणीरै तैईनि न शुणतै कैईनि कि तवै परमेश्वरेरि तरफौ नंतै ।
\s यीशु जांह अब्राहम
\p
\v 48 ऐ शुणी यहुदियै तैस सेईतै बौलु ,कया अई ठिक न बौलतै तु सामरी आ।कनै ताउ मझ दुष्ट आत्मा आ।
\v 49 यशु तैनहानि उतर दिता,मु मझ दुष्टा आत्मा ना,पर अउ आपडै पिता ऐरा आदर काता न्या काता,कनै तुवै मिडा निरादर कातै,।
\v 50 पर अउ अपडि परातिषटा न्याय काता ,पर अक आ जै चाहता महिमा कनै नया काता।
\v 51 अउ ताउ सेईतै सच- सच बौलता कि कौ मैणू मिडै बचना पन चलैला सै अनंत जीवना तैईनी मिरतयू न तकाला।
\v 52 यहुदियै तैस सेईतै बौलु अई समझी लियू कि ताउ मझ दुष्ट आत्मा आ,अब्राहम मरि ग्या भविष्यवकता बी मरि ग्या ,कनै तु बौलता कि जै मडे बचना पन चलैला सै अनंतकाला तैईनि मितयूरा सवाद न चखैला।
\v 53 ऐसैढा पिता अब्राहम त मरि गया कया तू तैस कना बडा आ,कनै भविष्या वकता बी मरि गयै।तु ऐपुनी कुतु ठैहरांता?
\v 54 यशू उतर दिता,अगर अऊ अपडि महिमा बौलू ,त मिडि महिमा किछ ना,पर मिडि बैडियैइ कांनै वआ मीडा पिता आ,जैस तुवै बौलतांतै कि सै तुवाडा परमेश्वर आ।
\v 55 तुवै त सै न समझा,त अऊ तुवा साहि झुठा न ठैहरैईयुणा,पर अऊ तैस जांणता कनै तैसैरै बचना पन चलता।
\v 56 तुवाडा पिता अब्राहम मिडा दिन तकाणा मझ मघन थ्या,कनै तैनि तका कनै अनद किया।
\v 57 यहुदियै बौलु ,हालै तु पंजाहा सालैरा ना,फिरि बि ति अब्राहम तक्का ।
\v 58 यशु तैनहानि बौलु ,अऊ तवा सेईतै सच- सच बौलता,कि ऐसैरै पैहिलै अब्राहम पेईदा भुवा ,कि अऊ।
\v 59 तांतैनहै मांननी घौड चुकै,पर यशु छुपि करि मंदरा कना निकिई ग्या।
\c 9
\s जन्मैरै कांणैनि टीरै दांन
\p
\v 1 गाहतै तैनी अक मैणू तकका जै जनमा कना अंधा थ्या ।
\v 2 तैसैरै चैलै तस कना पुछू ,है रब्बी,कुनी पाप थ्या कियौरा ऐनि या ऐसैरै माई बबै,?
\v 3 यशु उतर दिता,न ऐनि पाप कया न ऐसैरै माई पिता,पर ऐ त ऐठणीरै तैईनी भुआ कि परमेश्वरैरै कम परगत कानैरै तैईनी ।
\v 4 जैनि अऊ भैईजौरा आ ऐसु तैसैरै कम दिनै दिना पुरै कानै आतै सैरात ऐईणै बाई आ जैस मझ कौ कम बी पुरा न करि सखतै।
\v 5 जां तैईनी अउ संसारा मझ आ ता तैईनी अऊ जगतैरी जौत आ।
\v 6 ऐ बौलि करी तैनी भुईयां थुकु थुकी करि मिटटी सिजि गैई,सै मीटटी तैसैरै टिरा पन तैल ला करी।
\v 7 तैनि बौलु गाह शीलोहैरै कुडा मझ धौलै,तैनि गहि करि धौ लियू कनै तकांता सै चलि या।
\v 8 तां पेढौसियै जैनहै सै भीख मगता थ्या लधौरा तेनहै बौलु कया सै ऐ ना जै बैठौरा भीख मैगिथ्या।
\v 9 कुछ मैणूऐ बौलु सै ऐ आ,हौरै बौलु सै ना ऐ तैस सही आ तैनि बौलु अउ सै आ।
\v 10 तामसै तैस पुछणा लगै तिडि आंखै किही ठिक भुई।
\v 11 तैनि उतर दिता यशु नये एकि मैणू मिटटि सैलि कनै तैल मिडा तिरा पन ला करि बौलु गाह शीलिह मझ गही करि धौ लै मी धुति अउ तकांणा लगगा।
\v 12 तैनहै तैस कना पुछु सै कौडि आ ,तैनि बौलु अउ ना जांणता ।
\s फरीसियै ला ठीक कांनैरि जांच पडताल
\p
\v 13 मैणू तैस जै अंधा थ्या तैस फरिसिया कन लै गयै।
\v 14 जैसै दियैडि यशू ,मिटटि सैलि करि तैसेरि आंकै खौली सै धियाडि सब्तेरि थी।
\v 15 फिरि फरिसियै तैस कना पुछू तिडि आखै किही खुली ,तैनजि बौलु तैनि मिडै टिरा पन मिटटि लाई,फिरि मि धौ सुटू कनै अउ ऐबै तकाता।
\v 16 ऐत पन कुछ फरिसि बौलणा लगै ऐ मैणू परमेश्वरैरि तरफौ न कैईनी कि ऐ सब्तेरि धियैडि न जांणता । हौरनियैं बौलु पापि मेहिणु ऐतियै निशांण कीं लुहाई सकता?
\v 17 तैनहै तैस कांणै सुण फिरि बौलु, "तैनि तिंडै टीरै खौलौरै आंतै। तु तैसैरै बारै मझ कुतु बौलता? " तैनि बौलु, "सै भविष्यवक्‍ता आ।
\v 18 पर यहुदिया विश्वास न भुआ किसै अंधा थ्या जांतैसेरै मा बब बुला करि।
\v 19 तैनहा कन न पुछु कि ऐ तुबाडा पुतर आ,जैसनि तुवै बौतांतै कि सै जनमा कना अंधा थ्या।
\v 20 पर अई न जांणतै कि ऐ किहि आ तकांता।न अई ऐ जांणतै कि कुनि ऐसैरि आंखै खौलि।
\v 21 न अई ऐ जांणतै कि कुनि ऐसैरि आंखै खौलि। कना पुछा ऐस शुणा दैऐणू।
\v 22 ऐ गलै तैसैरै मी बबै ऐठणीरै तैऐसैईनि बौलि कि सै यहुदिया हैरी डैरिथयै।,कैईनि कि यहुदि अकजुट भौ थयै गियौरै अगर सै बौलतै कि सै मसीह आ त सै आराधनयालयै कना कडिह लैईथयै।
\v 23 ऐठणिरै तैईनि तैसैरै मी बबै बौलु ऐ सयाना आ ऐसै कना पुछि लिया।
\v 24 तांतैनहै सै मैणू जै अंधा थ्या सै दुबारा शदा करि बौलु ,परमेश्वरैरि महिमा कर अई जांणतै सै मैणू पापी आ।
\v 25 अऊ न जाणता सै मैणू पापी आ कि ना ,अऊ अक गल जाणता कि अउ अंधा थ्या ऐबै तका सखता।
\v 26 तैनहै तैसनि फिरि बौलु तैनि ताउ सैईतै कुतू कियू ,कनै कुनि तरही तिडि आंखै खौलि ?
\v 27 तैनि तैनहां सेईतै बौलु अउ त तुवा सेईतै पेहिलै बौलि चुकौरा आ तुवै न शुणू ,ऐवै दुबारा कैईनि शुणना चांहतै ?कया तुवै बि तैसैरै चैलै बणना चांहतै ?
\v 28 तांसै तैसनि बुरा भला बौलै,तुऐ तैसैरा चैला आ आई त मुसैरै चैलै आंतै।
\v 29 अई जाणतै कि परमेश्वरै मुसैरि गलै कि पर ऐस मैणूवा न जांणतै कि कौडि आ।
\v 30 तैनहै तैसनि उतर दिता ,ऐ त अश्चार्या गल आ कि तुवै न जाणते कि तु कौडि आ ताबि मिडि आखै खौलि दिती ।
\v 31 अई जांणतै कि परमेश्वर पापिया कैरि न शूणतै ,पर जै परमेश्वरैरा भगत आ सै परमेश्वरेरि ईचछाई सैईतै चलता ता सै तैसैरि शुणतै।
\v 32 जगतैरै संसारेरै अरामा कना सुणन मझ न या किसकैरै जनमैरै आंधैरि आंखै खौलि ।
\v 33 अगर ऐ मैणू परमेश्वरेरि तरफौ न भौता त किछ बिना करि सखता।
\v 34 तैनहै तैसनि उतर दिता,तु त बिलकुल पापा मझ जमौरा ,तु एसु शीखरांता?कनै तैनहै सै भेईनि कडी सुटा,।
\s आत्मिक अंधापन
\p
\v 35 यशू शुणू कि तैनहै सै भेईनि कडही दिता जां तैस सेईते नभैट भुई त बौलू,कया तु मेहिणुरै पुतरा पन विश्वास काता?
\v 36 तैनी उतर दिता,हे पराभू ऐ कैणू आ कि अऊ तैस पन विश्वास करु?
\v 37 यशु तैस सेईतै बौलु ,ति सै तकाऊरा आ,कनै जै ताउ सैईतै गलै काता सै सैऐ आ ।
\v 38 तैनि बौलु ,है पराभू अउ विश्वास काता कनै तैसनि दण्डवत किया।
\v 39 तां यशु बौलु अउ संसारा मझ न्या काना आ यौऊरा,कनै जै न तकातै सरै तकैईया ,जै तकातै सै आंधै भौ गैहुइया।
\v 40 जै फरिसि तैस सेईते थियै तैनहै ऐ गलै शुणी करि तैस सेईतै बौलु कया अई बि अंधै आंतै ?
\v 41 ।यशु तैनहा सेईतै बौलु,यशु तुवै अंधै भुनतै त तुवै पापि न ठैहरतै पर ऐवै बौलतै अई न तकातै ऐठणीरै तैईनि तुवाडा पाप वणा रैहणा।
\c 10
\s पुआला जांह भैडा कैरा दृष्टांत
\p
\v 1 अउ तवा सेईतै सच- सच बौलता,कि जै कौ दुवारै बतै भेडशालाईनी पवेश न काता हौरि बतै परवेश काता सै चौर जां डैकु आ।
\v 2 पर जै दुवारै बतै परवेश काता सै पुवाल भुता,।
\v 3 तैसैरै तैईनि दुवार पाल दुवार खौलि दैनता कनै भेडै तैसैरा शवद शुणती कनै सै भेडा कैरु नालैनता कनै भेईनि लै गाहता।
\v 4 जैखणी सै सैरि भ्रैडै भेईनि कडता सै आधै- आधै चलता भ्रैडै तैस पिचाली चैलती सै तैसैरै शवद पचैणती।
\v 5 पर सै हौरै पिचाली न चैलति सै तैस कना नशी गैहती कैईनि कि सै तैसैरै शवद न पचैणती।
\v 6 यशु तैनहा सेईतै ऐ गल लाई,पर तैनहै न समझी कि ऐ कुतू आ बौलता।
\s यीशु ठीक पुआल
\p
\v 7 तां यशु तैनहा सेईतै फीरी बौलू,अउ तुवा सेईतै सच- सच बौलता भ्रैडा कैरा दुवार अऊ आ।
\v 8 जैथरै मु कना पेहिलै यै सै चौर कनै डैकु आंतै।पर भ्रैडै तैसैरि न शुणी।
\v 9 दुवार अउ आ जै मिडै दुवारा परबेश काता सै उदार पांता कनै आंतर भैईर ऐईछीया करैला कनॅ चारा खाला।
\v 10 चौर हौरै कमैरै तैईनी न पर चोरि कानैरै तैईनी कनै घात कानैरै तैईनी ऐईनी अऊ ऐठणीरै तैईनी आ यौऊरा कि सै जीवन पैईया।
\v 11 अच्छा चरवाह अऊ आ अच्छा चरवाह ऐपडिया भ्रैडांनी अपडै प्राण दैनता।
\v 12 मजदूर न चरवाह आ न भेडा कैरा मालक आ,भेडियै तका करी भेडा छडी नशी गअथाकनै भेडिया तैनहा पकडता कनै तितर बितर करी दैनता।
\v 13 सै ऐठणीरै तैईनी नशता कि सै मजदूर आ तैस भेडा कैरि चिता ना।
\v 14 अच्छा चरवाह अऊ आ अउ ऐपडिया भेडा जांणता ,कनै मिडि भेडै मुअ जैणती ।
\v 15 जिही पिता मुअ जांणता तिही पिता अऊ जांणता कनै भ्रैडा कैरै तैईनि अऊ अपडै प्राण दैनता।
\v 16 मीडि हौरि भेडै बी ऐंती जै ऐस भेडशालाई कना नैएती मुअ सै अणनै बी जैरूरि आंतै,तैनहा मिडा शबद शुणना सै अकै झुड कनै अकै चारवाह भौणा।
\v 17 पिता ऐठणीरै तैईनी मु सेईतै प्रेम रखता कि अऊ प्राण दैनता तैस फिरी लै लिययू।
\v 18 कौ तैस मू कना खुसता ना पर अऊ तैसनि ऐपुऐ लै लैनता कनै फिरि लै लैणैरि बि अधिकार आ,सै आज्ञा अधिकार मीडै बबै आ दितौरा।
\v 19 ऐस कारणा कना यहुदिया मझ फिरि फूट पैई।
\v 20 ऐनहा गला कना यहुदी बौलणा लगै ऐस मझ ;दुष्ट आत्मा आ कनै सै पागल आ तैसैरि कैईनी शूणतै,।
\v 21 हौरै मैणूवै बौलु, ऐ गलै ऐतियै मैणूरि ऐनति जैस मझ दुष्ट आतमा आ।कया दुष्ट आत्मा अंधा मैणूआ ठिक करि सखथी।
\s यहुदिया कैरा अविश्वाश
\p
\v 22 यरूशलैमा मझ सथापना परव मैनैईयूथा थ्या,कनै जाडैरि रितु थी
\v 23 यशु मंदरा मझ सुलैमानैरै ओसारै मझ टैहलता थ्या।
\v 24 तां यहुदिया सै ऐईछी करि घैरा कनै पुछा ,तू ऐसैढै मना कैखणी तैईनी दुविधाई मझ रखैला?अगर तू मसीह आ त साफ- साफ बौली दै।
\v 25 यशू तैनहानी उतर दिता,मी तुवा सेईतै बौलि दितू पर तुवै विश्वास ना कातै।जै कम अउ पिताऐरै न सेईतै काता से मिडा गुवाह आ ।
\v 26 पर तुए विश्वास न कातै कि तुवै मिडिया भेडा मझा न ।
\v 27 मडि भेडै मिडा शवद शुणति अउ तैनहा जांणता सै मु पिछै, पिछै चैलति।
\v 28 कनै मु तैनहानि अनंत जीवन दैनता,सै कैधी नषट न भौणी कनै कौ मिडै हथा कना छीनी न सखता।
\v 29 मिडा पिता जैनि मौनी दितोरि ऐनती,सबसै बडा आ,कौ तैनहां पिता कना छीनि न सखता ।
\v 30 अउ कनै पिता अक अंतै।
\v 31 यहुदियै तैस पन पथराव कानानी फिरि पथर चुकै।
\v 32 ऐत पन यशू तैनहांनी बौलू,मी तुवानी अपडै पिताऐरी तरफौ बडै कम लुहाऐ,तैनहा मझ कुस कमैरै तैईनी मु पन पथरव कातांतै।
\v 33 यहुदियै तैसनि उतर दिता ,भलै कमैरै तैईनी न अई तु पन पथराव कातै पर परमेश्वरैरि निन्दा एरै कारण,कनै ऐठणीरै तैईनि कि तू मैणू भौकरी अपडै आपनी परमेश्वर वणाता।
\v 34 यशू उतर दिता,कया तुवैडी व्यवस्थाई मझ न लिखौरू आ कि,अऊ तुवानि बौलता तुवै ईशवर आंतै?
\v 35 अगर तैनि तैसनी ईशवर बौलु जैस कन परमेश्वरैरै वचन पूजा (जां पबितर शास्त्रैरि गल झूठ न भौ सकति ।)
\v 36 त जै पिताऐ पवितर ठैहराई करि संसारा मझ भेईजौरा आ,तुवै तैस सेईतै बौलतांतै,कि तू निन्दा काता,ऐठणीरै तैओईनी कि मी बौलु आऊ परमेश्वरैरा पुतर आ।
\v 37 अगर अउ पिताऐरै कम न काता ,त मीडा विश्वास मेइ करा।
\v 38 पर अगर अउ बौता ,त तुऐ मिडा विश्वास न करा पर तैन्हा कमा कैरा विश्वास करा ताकि तुऐ जैणीया कनै सैमझीया कि पिता मु मझ कनै अऊ पिता मझ आ।
\v 39 तां तेन्है फिरी तैस पकडनैरी कोशिश कि पर सै तैन्हैरै हथा कना निकीइ ग्या।
\v 40 फिरि सै यरदन नैदि पार तैस स्थानानी चली ग्या जैढी यहुन्ना बपतिस्मा दिईहि कनै तैढी रया।
\v 41 बड़ै मैणू तैढी ऐईछी बौलतै रिहिथ्यै यहुन्नै त कौ चिन्ह न लुहआ,पर जै किछ यहुन्नै ऐसैरै बारै बोलथु सै सारू सच थियु।
\v 42 कने तैढि बड़ै यीशु पन विश्वास क्या।
\c 11
\s लाजरैरि मोउत
\p
\v 1 मरियम कनै तैसैरि भीण मारथाईरै जां बैतनिय्याह लाजर नाइऐरा अक मैनु बीमार थ्या ।।
\v 2 ऐ सै मरियम थी जां जैनी प्रभु पन इत्र तैल सुटी करि तैसैरै पैईड़ ऐपड़ु शिरै ला पुछै ,तैसैरा भा लाजर थ्या।
\v 3 तैनहै भिणयै तैसनी बुलाबा भेईजा कि हे प्रभु जैस सेईतै तू प्रेम रखता सै बिमार आ।
\v 4 ए शुणी यशु बौलु ऐ बिमारि मौउतिरि ना पर परमेश्वरेरि महिमैरे तेईनी आ कि तैसैरै उदारै ला परमेश्वरेरै पुत्रैरि महिमा भुईया कनै यिशु मारथा कनै तैसेरि भीण कनै लाजरा सेईतै प्रेम केरिथ्या ।
\v 5 जां यशु मारथा कनै तैसेरि भीण लाजरा सेईतै बड़ा प्रेम रेखिहि।
\v 6 जां तैनि शूणु कि सै बिमार आ तैस स्थाना पन दो धियैड़ि हौरा वेईठा।
\v 7 फिरि तेड़हा बाद तैनि चैलनि बौलु कि एईछा अई फिरि तैस यहुदिया गांथै।
\v 8 चेलै तैसनी बौलु हे रब्बी ऐम्हि त यहुदि तूउनी पथराब काना चांहतै क्या तू फिरी तेड़ि गाहणा चांहता।
\v 9 यिशु बौलु क्या दिनैरै बारहा घण्टे न भौतै अगर कौ दिना चैलिया ठौकर न खाता केईनि कि ऐस संसारैरा उजाल तकाता ।
\v 10 पर कौ रात चैलिया ता ठौकर खाता केईनि कि तैस मझ प्रकाश ना ।
\v 11 तैनी ऐ ग्लै कि कनै तैनहा सेईतै बौलणा लगा कि ऐसैड़ा मित्र झुलि गियौरा आ पर अऊ तैस जगाणा चाहता।
\v 12 तां चैलै तैसनी बौलु हे प्रभु अगर सै सौ गियौरा ता बचि गाहणा ।
\v 13 यशू त तैसैरि मौऊतिरै बारै बौलौरु थियूपर सै संमझै कि सै नीद्रि से झुलणैरै बारा बौलता ।
\v 14 तां यीशु तैनह सेईतै सफ साफ बौलि दितू कि लाजर मरी ग्या।
\v 15 कनै अउ तुवाड़ै कारण अंनन्दित आ अऊ तैड़ि न थ्या जैस पन तुऐ विश्वास करा पर ऐवै ऐईछा आई जैस कन चलतै।
\v 16 तां थौमै जै दिदुमुस कैहलैईहि अपड़े साथैरै चला सीतै बौलु ऐईछा आई बी तैस सेईतै मरननी चलतै ।
\s यीशुर दुबारा उत्थान जांह जीवन
\p
\v 17 यशू ऐईछि करि पता लगी ग्या कि तैस कब्री मझ रखौरै चिओर धियैड़ी भौ गेई ।
\v 18 बैतनिय्याह यरूशलेम किठु कौ दो मील दूर थियू।
\v 19 जां बड़ै सारै यहुदि मारथा कनै मरियमा कन तैसैरै भेईरे बारै शांति दैणा यैऊरै थिऐ।
\v 20 मारथा यीशुरै ऐईणैरि खबर शूणी तैस कन भैट काना चली पर मरियम घरै बैठौरी रैही ।
\v 21 मारथाई यीशु सेईतै बौलु हे प्राभु जां तू ऐढी भौता त मिड़ा भा कैदि न मरता ।
\v 22 कनै ऐबै बि अउ जांणती कि परमेश्वरा कना जै तू मगणू सै ताउनि दैणू ।
\v 23 जां यशु तैस सेईतै बौलु तिड़ा भा जी उठैला।
\v 24 मारथाई तैस सेईतै बौलु आउ जाणती लाशट धियैड़ी पुनरुत्थानरै टैमा सै जी उठा।
\v 25 यीशु उतर दिता पुनरूत्थान कनै जीवन आउ आ ,जै मू पन विश्वास काता अगर मरि बी ग्या त जी उठैला जीवत रैहला।
\v 26 कनै जै कौ जींता आ कनै मु पन विश्वास रखता सै अनंतकाला तैईनि न मरणा क्या तू ऐस गलै पन विश्वाश काति ।
\v 27 तैनी बौलु हे प्राभु अउ विश्वास करि चुकौरि आ कि परमेश्वरैरा मसीह जै संसारा मझ ऐईणै बआ थ्या सै तू ऐ आ।
\s यीशु लैरि दिति
\p
\v 28 एऐ बौलि करि से चलि गैइ जां अपड़ि भीण मरियम चोरि करि बौलु गूरू ऐ आ जै तू बुलांता।
\v 29 सै झट उठि करी तैस कन येइ।
\v 30 यिशु ऐमही ग्रा पुजौरा न थ्या तैसै जगाई थ्या जैड़ि मारथा थि ।
\v 31 तां जै यहुदि तैसैरै घरै थिऐ तैनहांनि शांति दैतै थिऐ ऐ तका करि कि मरियम झट ऊठि कर भेईर गैइ ऐ समझी करि कि ऐ कब्री पन रौणनी गाथि आ तैस पिछै चलि पिऐ।
\v 32 जां मरियम तैड़ि पुजी त तैस तकातै तैसैरा पेईडा पन पौ करि बौलु हे प्रभु अगर तू ऐड़ि भौता निडा भा मरना न थ्या ।
\v 33 जां यशु सै कनै जै तैस सेईतॅ यहुदि यौउरै थिऐ सै रौतै लधै ता आत्माई कना बडा उदास भुवा कनै घबरा करि बौलु तुऐ सै कौड़ी रखौरा आ ।
\v 34 तैनहै तैसैइतै बौलु हे प्रभु चल तक्का लै।
\v 35 यशु ऐशु बहाणा लगा ।
\v 36 तां यहुदि बौलणा लगै ,तका ऐ ऐस सेईते कैतैई प्रेम रखता।
\v 37 पर तैनहा मझ कैथरै बौलु क्या ऐ जैनी काणैरै टिरै खौलथिऐ ,ऐ बी न बौलि सखा कि ऐ मैणु न मरता ।
\s लाजर फुकणां
\p
\v 38 यशु मना मझ बड़ा उदास भौ करी कब्री कन या सै अक कुंड थी ,कनै अक घौड़ तैत पन थ्या ।
\v 39 यशु बौलु घौड घैरा तैस मौरै मैणूरि भीण मारथा तैस सेईतै बौणा लगी ,हे प्रभु तैस जां त ऐवै मुसक ऐईति आ तैस मौरै चिओर धियैड़ि भौ गेई।
\v 40 यशु बौलु मि तु सेईतै बौलौरु न थियू कि अगर तू मु पन विश्वास काती ,त परमेश्वरैरि महिमा तका ।
\v 41 तां तेनहै सै घौड घैरा फिरि यीशु टिरै कडही करि बौलु ,हे पिता अउ तिडा धन्यावद काता कि ती मिडी शुणि ली।
\v 42 कनै अउ जांणता थ्या,कि तु सदा मिडी शूणता पर जै भीड आस पास खड़ि आ तैनहैरै कारण मी ऐ बौलु जै ला सै विश्वास कैरिया कि ती अऊ भेजौरा आ ।
\v 43 एऐ बौलि करि तैनि ऊचै शब्दा मझ बौलु ,कि हे लाजर निकिई आ।
\v 44 जै मौरा थ्या सै कफने ला हथ पेईड वन्हौरे थिऐ निकि आ तैसैर मु अंगौछे ला पलैटौरा यीशू तैसनि बौलु ऐस खुल्लि करी गाहणा दै ।
\s यीशुरै खिलाफ षड्यंत्र
\p
\v 45 ता जै यहुदि मरियम कन यै कनै तैसैर ऐ कम तकाउरा थ्या तॅनहा मझ बडै तैस पन विश्वास किया ।
\v 46 पर तेनहा मज बड़ै फरिसिया कन गाहि करी यशुरै कमैरा समाचार दिता।
\v 47 ऐस पन महायाचक कनै फरिसियै मुख्या सभाइ मैणु किठैरि करी बौलु अई कातै कितु आंतै ऐ मैणु त बड़ै चिन्ह लुहअता ।
\v 48 अगर अई तैस एहिऐ छड़ि दैलै ता सारै तैस पन विश्वास करैलै कनै रोमि एईछि करि ऐसैड़ै जगतैरि जाति दोईयो पन अधिकार करी लैला ।
\v 49 तां तेनहा मझ कइफा नियैरा अक मैनु थ्या जै तैस सालैरा महायाचक हि तैस सेईतै बौलु तु किछ न जाणता ।
\v 50 कनै न ऐ सोचतै कि तुवाड़ै तेईनी ऐ भला आ कि ऐसैड़ा मैणुवा मझ अक मैणू मैरिया कनै कि सारि जाति नाश भुईया।
\v 51 ए गल तैनि अपड़ि तरफौ न बौलि पर तैस सलैरा अक महायाचक भौ करि बी भविष्या बाणी काता यीशु तै जातिरै तेईनी मरैला ।
\v 52 कने केवल तैस जातिरै तेईनि ,वरना एठणिरै तैईनि बी कि परमेश्वर तितर वितर संताननी अक करी दिया।
\v 53 तैस धियैड़ी कना सै तैस मारनैरि गल काना लगै।
\v 54 एठणीरै तैईनि यीशु तैस टैमा कना यहुदिया नझ प्रकट भौकरि फिरा,पर तैड़ि बणा मझ इफ्राईम नाईयेरू नगरा चलि ग्या अपड़ा चैला सेईतै रैहणा लगा ।
\v 55 कनै यहुदियैरा फसह तिहवार नीड़ थ्या बडै सारै मैणू पहिले देहाता कना यरुशलमानि ग्ऐ कि अपडै आपनी शुध कैरिया ।
\v 56 से यीशु तोपतै मंदरा मझ खडै भौरि ऐपु मझ बौलणा लगै तुऐ क्या समझतै ।
\v 57 क्या से पर्वा न एईला ?महायाचक कनै फरिसिय बी आज्ञा दै रखौरि थी,अगर कुनकिऐ जाणू कि यीशु कौड़ी आ ता बौले कनै पकड़ि लैइ।
\c 12
\s यीशुरै पैइडा पिन इत्र सुटणां
\p
\v 1 फिरि यीशु तिहवार कना छी धियैड़ि पेहिलै बैतनिय्याह मझ या जै यीशु मौरा मझा जीतेहि।
\v 2 तैड़ि तैनि तैसैरै तैईनि भोजन तैयार किया,कनै मारथा सेवा कती थी कनै लाजर ऐनहा मझ अक थ्या जै तैनहाण सेईतै बोजन काना बेईठा।तां मरियमै जटामासीरा आध सैर बहुमुल्य इत्ररैरि सुगंध ला घर सुघा्दित क्यू।
\v 3 तां मरियम जटामासीरा आध सेर बहुमूल्य इत्र तैल ले करि यीशुरै पेईड़ा पन सुट्टा कनै अपडै शिरै ला पीड़ पुछणा कनै शुध इत्रेरि खुशबु ला घर सुगाधित भौ ग्यू।
\v 4 पर तेैसैरा चैला मज यहुदा इस्करियोती नाईयैरा अक चैला जै तैस पकड़ाणा मझ थ्या बौलणा लगा ।
\v 5 एऐ इत्र त्रा शाउ दिनार बेचिकरि कंगालनी कना दितू ।
\v 6 तैनी ऐ गल ऐठणिरै तैइनि न बौलि कि तैस कगाला कैरि चिन्ता थी पर ऐठणिरे तैईनि कि से चोर थ्या कनै तैस कन ऊनैरि थैईलि हमेशा रिहिती कनै तैस मझ जै सुटतै सै कडी लिईथ्या।
\v 7 यीशू बौलु ऐस मिडै गाढै जाणै बाए टैमानी रखा ।
\v 8 केईनि कि कगाल तुउ कन सदा रैहणा पर आउ तुवा कन सदा न रैहणा ।
\s लाजरैरै खिलाफ षड्यंत्र
\p
\v 9 यहुदिया मझ साधारण मैणु जांणी ग्यौरै आंतै कि सै तैड़ि आ कनै सै केवल यशुरै कारण यै पर ऐठणिरै तैईनि कि लाजर तकांणा जै तैनि मौरा कना खडा क्या।
\v 10 तां महायाचक लाजर मानैरि बी सैहमती कि ।
\v 11 क्इनि कि तेसैरे कारण बड़ै यहुदि चलि गयै,कनै यशु पन विश्वास किया ।
\s यरुशलेमा मझ जीत प्रवेश
\p
\v 12 दुऐ ;दया बड़ै मेणु जै पर्व मझ यिऔरे थिऐ ऐ शूणि करि कि यीशु यरूशलम नझ यौऊरा।
\v 13 खजूरेरि डेई लि कनै तैस सेईतै भैट काननि चलि ग्या कनै पुकाना लगै कि होशाना ,धन्य इस्राईलैरा राजा जै प्रभुरै ना सेईतै एईता ।
\v 14 यीशु अक गदधे रा बच्चा मैआ ,त तैस पन बेठा।
\v 15 जै लिखौरु आ कि हे सिय्योन बेटि मेई डरै तक्का तिडा राजा गदधैरै बच्चे पन चड़ौरा ऐईता।
\v 16 तैसेरै चेलै बौलु ऐ गलै पेहिलै न समझौरे थिए ,पर जां यीशुरि महिमा प्रकट भुई त तैनहांनि याद यू कि ऐ गलै तैसैरै बारै लिखौरी थीकनै मैणूऐ ऐस प्रकारैर व्यवहार क्या।
\v 17 तं भिड़ैरै मैणु जै तेस टैमा तैस कन थयै ऐ गुवाही दित्ति तै लाजर कब्रि कना शदा करी मौरा जितैरा।
\v 18 ऐस कारणा मैणु तैस सेईतै भैट काना यिऔरै थिऐ कैईनि तैनहै शुणौरू थियू कि तेनी हैरान कानै वआकम लुहआ।
\v 19 तां फरिसिऐ ऐपु मझ बौलु सोचा तुवा कना किछ न बणनू तक्का तैस पिचालि संसार चलौरा।
\s यूनानियां यीशु तौपणां
\p
\v 20 जै मैणु तैस पर्वा आराधना काना यौरै थिए तैनहां मझ बड़ै युनानी थ्ऐ।।
\v 21 तेनहै गलिलारे बैतसैदारे रैहणार फिलेप्पुसा कन ऐईछि करि बीनति कि- कि हे मान्हम यीशु सेईतै भेट काना चांहतै ।
\v 22 फिलेप्पुस ऐईछि करि अन्द्रियास सेईतै बौलु ता अन्द्रियास कनै फिलेप्पुस यीशुनी बौलु।
\v 23 ऐस पन यीशु तेन्हांनी बौलु सै टैम ऐईचि ग्या कि मेहिणुरै पुत्रैरि महिमा भुईया।
\v 24 अउ तुवा सेईतै सच- सच बौलता इक जं तैईनि कणकैरा दांणा पर ऐछि जैमीनि मैझियैं सै आंतै, जै वचन शुणि करि भलै जां उतम मना मझ संभाई रखतै, जां धीरजै ला फल लांतै। मझ पैइ करी मरि न गान्था सै अकैला रैहता त बडए फल लांता।
\v 25 जै अपड़ै प्राण प्रिय मनता से तै खौ दैनता जै ऐस जगता मझ अपड़ै प्राण अप्रिय जांणता सै अनंत जीवन तैसैरि हिफाजत काता।
\v 26 अगर कौ मिड़ि सेवा कैरिया त सै मु पिचालि चला जैड़ि अऊ आ मिड़ा सेवक वि तैड़ि भूणा कौ मिड़ि सेव करैला त पिता तैसैरा आदर करेला।
\s क्रूसेरि मोउतिरा इशारा
\p
\v 27 जं मिड़ा मन व्याकुल भुता,ऐवै अउ कुतू करु ?हे पिता मु ऐसै घैडि कना बंचा पर अउ ऐस कारणा ऐस घेडी पुज्जा।
\v 28 हे पिता अपडै नाईयैरि महीमा कर तां ऐ सुरगा कना अवाज भुई कि मी तैसैरि महिमा की कनै फिरि वी करैला ।
\v 29 तां जै मैणु खड़ै शूणी रियौरै थ्ऐ तैनहै बौलु कि बादल गुड़का हौरे बौलु कौ स्वर्गदूत तैस सेईतै बौला,।
\v 30 एत पन यीशु बौलु ऐ शब्द मुनि न पर तुवानि यौऊरा।
\v 31 ऐबै ऐस संसारैरा न्या भौणा ऐबै ऐस जानतैरा सरदार निकाइ दैणा ।
\v 32 कने अउ धैरति पन ऊचा चढा त सारै ऐपु कन छिकणै।
\v 33 ऐ बौलि करि- करि तैनि ऐ प्रकट कियू कि सै कैतेई मौऊति मरना चांहता।
\v 34 ऐत पन मेहिणुऐ तैस सेईतै बौलु कि आई व्यवस्थारि ऐ गल शूणि कि मसीह सर्वदा रैहणा सै कैईनी बौलता।
\v 35 एऐ मैणुर पुत्र कैणु आ ,यीशु तैनहा सेईतै बौलु ज्तोति तुवा बीच ऐवै थौड़ि देर आ जां तैईनि ज्योती तुवा बिच आ चलै चला ऐ न भीया कि अंधकार तुवा घैरि लिया जै अंधकारा चलता से न जांणता कि सै कोई गांथा।
\v 36 जाम तैईनि ज्योति तुवा सेईतै आ ज्योति पन विश्वास करा कि तुऐ ज्योतिरे संतान आंतै ऐ गलै बौलि यीशु चलि ग्या कनै तैनहा कना छपौरा रिहा।
\s यहुदिया कैरा अविश्वाशा मझ मणि रीहणु
\p
\v 37 कनै तैनि तैनहैरै संमणै बड़ै चिन्ह लुहाऐ ताबी तैनहै तैस पन विश्वास न क्या।
\v 38 ताकि यशायाह भविष्यवकतैरा वचन पुरा भुईया,जै तैनि बौलु हे प्रभु ऐसेड़ै संसरैरि केणू केणु विश्वास काता?कनै प्रभुरा भुजबल कौस पन प्रकट भुआ।
\v 39 ऐस कारण सै विश्वास न करि सखै कैईनि कि यशायाह फिरि बौलौरु आ।
\v 40 कि तैनि फिरी बौलौरु आ कि तैनहैरि आंखै कैणि कनै मन कठोर कियौरा ईही न भुईया कि टिरै ला तकालै मनै ला समझैलै।
\v 41 यशायशहै ऐ गलै ऐठणिरै तैईनि बौलि कि तैनि तैसैरि महिमा तकई कनै तैनि तैसैरै बारै गलै कि ।
\v 42 ताबि सरदार मझ बड़ै तैस पन विश्वास क्यापर फरिसिया कैरै करण प्रकट न मनतै थिऐ ऐइतियो न कि आराधनालय कना कडही लैईया ।
\v 43 केईनि कि मेणुवा केरि महिमा प्रशंसा परमेश्वरा कना प्रिय लैगीथि।
\s यीशुरै वचन:न्यायरा आधार
\p
\v 44 यिशु पुकारि करि बौलु जै मु पन विश्वाश काता से मु पन न मिडै भेईजणै वाय पन विश्वास काता।
\v 45 कने जै मु तकांता से मिडै भेइजणै बाय तकंता।
\v 46 अउ संसारा मझ ज्योति बणि करि यौऊरा आ ताकि जै मु पन विश्वास करैला सै अंधकारा मझ न रैहला।
\v 47 अगर कौ मिडि गले शुणि करि न मनैला ,त अउ तैस दौषि न मनता केईनि कि अऊ जगता दोषी ठैहरांणै न वलकि संसारा न्याय उदार काननी यौउरा।
\v 48 जै मु तुछ जाणता कनै मिडी गलै ग्रहण न काता तैस दोषि ठैहराणै वआ त अक न्याआ जै मि वचना मझ बौलौरु आ सैहै पिछलै दिना दोषी ठैहराला ।
\v 49 केईनि कि मि ऐपडि तरफो गलै न कि पर पिता जैनि अउ भेईजौरा आ तैनि मुनी आज्ञा अधिकार दितिकि क्या बौल्लू।
\v 50 कनै अऊ जाणता कि तैसैरि आज्ञा अनंत जीवन आ कनै जै अऊ बौलता जै पिता बौलता सैहै अऊ बौलता ।
\c 13
\s यीशुरा चैला कैरै पैईड धूंणैं
\p
\v 1 फसहरै तिहवार कना पेहिलै यीशू समझ लियू कि से घडी चलि यैइ कि जगत छडी करी पिता कन गाहु,त अपडे पिता सेईतै जै संसारा मझ हि जैतिया प्रेम से रैखितया अन्त तैईनी तैतिया ऐ रखत हस्त्रोन ।
\v 2 कने जा शैतान शमौनरे पुत्रा यहुदा इस्करियोतिरै मना नझ ऐ सुटी बैठौरा थ्या कि तैस पकडवैइया त भोजनैरै टैमा।
\v 3 यशु ऐ समझि करि कि पिता सब किच मिडै हथा करि दितु कनै अऊ परमेश्वरा कना यौऊरा आ कनै परमेश्वरा कन गाहता।
\v 4 भोजनाकना उठि करि अपडै कपडै उतारि करि कनै अंगोछा बन्हि करी अपडी कमर बन्ही।
\v 5 जां भांडा मझ पांणी भरीकरि चैला कैरै पाव धो कनै जैनि अंगोछै ला तैसैरि कमर वन्हौरि थी लैनि ला पुछणा लग्गा।
\v 6 जांसै शमौन पतरसा कन या तां तैनि तैस सेईतै बौलु हे प्राभू।
\v 7 क्या तू मिडै पांव धौता ,यीशु उतर दिता कि अऊ जै काता तू ऐबै न जाणता पर ऐडहा बाद संमझी गाहला।
\v 8 पतरसै तेस सेइतै बौलु तू मिड़े पांव कैदि न धो पाला ऐ शुणि करि यीशु तैस सेईतै बौलु अगर अउ ताउ न धौउ त मू सेईतै तिडा कौ अनंत काला तैईनि सांझा ना ।
\v 9 शमोन पतरसै तैस सेईतै बौलु हे प्रभु त मिडै पांव ना वरन हथ कनै शीर धौ दै ।
\v 10 यीशु तेनहानि बौलु जै नैही चुकौरा तसेरे पांव सिवा किछ धौणैनी नापर सै विलकुल शुध आ कनै तुऐ साफ आंतै पर सारै ण।
\v 11 से त अपड़ै पकडवाणरा जांणता हि ऐठणिरै तैईनि तैनि बौलु,तुऐ सरैरै सरै शुध आंतै ।
\v 12 सै तैनहैरै पांव धौ वेईठा अपडै लिकडै ला बैशी ग्या तैनहां सेईतै बौलणा लग्गा क्या तुऐ समझै कि मि तुवा सेईतै क्या।
\v 13 तुऐ मुन्नी गिरु कनै प्रेभु बौलतै कनै भला बौलतै केईनिकि अउ सै आ।
\v 14 अगर मी प्रभु कनै गुरु भौ करि तुवाड़ै पांव धुतै त तुवा बी अकि दुऐरै पंव धौणै चैहितै,।
\v 15 किनि कि मि नमूना लुहाई छडा कि मि जै तुवा सेईतै क्यु तुऐ बी सैहै करा ।
\v 16 अउ तुवा सेईतै सच- सच बौलता दास स्वामि कना बड़ा ना कनै न भेइजणां अपडै भेईजौरै कना ।
\v 17 तुऐ ऐ त गलै जांणतै अगर तैनहां पन चला त धन्य भौणै।
\v 18 अउ तुवा सारा कैरै बारै मझ ना बौलता जै मि चुणौरै आंतै तैनहां अउ जाणता पर ऐ ऐठणिरै तैईनि कि पवित्र शास्त्रैरा वचन पुरा भुईया कि जै मिडी रोटि खांतातैनि मु पन लत उठाई।
\v 19 अबै अऊ तैस भौणा कना पेहिले जता दैनता कि जां भौ गैहिया विश्वास करा अउ सैहैआ ।
\v 20 अउ तवा सेईतै सच- सच बौलता जै मिडै भेइजौरै ग्रैहण काता से मू ग्रेहण काता जै मु ग्रेहण काता से मिडै भेईजणै बाय ग्रेहण काता ।
\s विश्वासघाता धैरै इशारा
\p
\v 21 एऐ गलै बौलि यीशु आत्माई कना व्याकुल भुआ कनै ऐ गुवाहि कि अऊ तुवा सेईतै सचव सचबौलता कि तुवा मझ कौ मु पकणाणा चाहता।
\v 22 चेली ऐ तैस पन संदेह कातै कि ऐ कुसैरै बारै बौलता एकि दुऐरै तरफ हैना लगै ।
\v 23 तैसैरा चेला मज अक जैससेईतै यीशु प्रेम रैखितया यीशूरि छैति घैरै झुकि करि बैठा ।
\v 24 तां शमौन कनै पतरस तैस धैरै सैन करि पुछु कि बौल तू कुसैरै बारै बौलता ।
\v 25 तां तेनि तैसै तरहाइ झुकि करी यीशु कना पुछू ,हे प्रभु सै कैणु आ ?जैसनी अउ ऐ रोटिरा टुकड़ा डुबा करि दैला सै आ।
\v 26 कने तै रोटिरा टौकडा डुबा करि शमौनैरै पुत्रा यहुदा इस्करियोतिनी दितौरा आ।
\v 27 कने टुकडा दैतै शैतान तैस मझ समा ग्या ,जै तू काता झट कर ।
\v 28 पर बैठौरा मझ ऐ गल कुनी न समझी कि ऐ गल तैन्नी केईनी बौलि।
\v 29 यहुदै कन थेईलि रेहिथी ऐठणीरै तैईनी कुनि- कुनि समझू कि यीशु तैस सेईतै क्या बौलता कि जै किछ ऐसु पर्वानी चैईथु त मोल लै या कंगालनी किछ दै ।
\v 30 ता सै टुकड़ा लै करि सै भैईनि चलि ग्या कनै रातिरा टैम हि।
\s नंवि अघीया
\p
\v 31 जां परमेश्वरसै भेईनि चलि ग्य त यीशु बौलु ऐबै मेहिणुरै पुत्रैरि महिमा भुई।
\v 32 कने परमेश्वर बी ऐपु मझ महिमा करैला झट करैला ।
\v 33 हे बालको अउ तुवा कन थोड़ि देर आ फिरि तुवा अऊ तौपणा जै मि यहुदिया सेईतै बौलु कि जैई अऊ गहता तैड़ि तुऐ न ऐईछि सखतै अऊ तुव सैईतै बौलता ।
\v 34 अउ तुवानि अक नांऊई आज्ञा दैनता कि एकि दुऐ सेईते प्रैम रखा सैहै तुए बी एकि हौरै सेईतै प्रेम रखा।
\v 35 अगर ऐपु मझ प्रेम रखैलै तैसै सेईतै सब जांणलै कि तुऐ मिडै चैलै आंते।
\s पतरसैरै नमैरा इशारा
\p
\v 36 शमोन पतरसै तै सैईतै बौलु हे प्रभु तु कौडि आ यीशु उतर दिता कि जैई आउ गाहता तेई तुऐ ऐवै मिडै पिछै न ऐईछी सखतै पर ऐणहा बाद मिडै पिछै ऐईला।
\v 37 पतरसै तेैस सैईतै बौलु हे प्रभु ऐमही अऊ तु पिछै किना ऐईछि सखता अउ त तिडै तैईनि अपड़ै प्राण दैला।
\v 38 यशु उतर दिता ,क्या तू मिडै तेईनि अपड़ै प्राण दैला अऊ तु सेईतै सच- सच बौलता कि कुखड़ बांग न दैला जा तैईनि तू त्रा बार मिडा इन्कार न करि लैला ।
\c 14
\s परमेश्वरा तेईनि पुजणैरा रस्ता
\p
\v 1 तुवाड़ा मन व्याकुल न भुईया तुऐ परमेश्वरा पन विश्वास रखतै मु पन बी रखा।
\v 2 मिडै पिताऐरै घरै बडै स्थान अंतै अगर न भौतै त अउ तु सेईतै बौलि दैन्ता कि अउ तुवाड़ै तैईनी जगत त्यार काना गाहता।
\v 3 अगर अउ गाहि करि तैडै तैईनि जगाह तैयार करू त पिरि ऐईछि करी अपडै तैड़ि लै गाहला जै अउ रैहला तैड़ि तुऐ बी रैहलै।
\v 4 जैइ अऊ गाहता तैसैर रसता तुऐ जंणतै ।
\v 5 थोमै तेस सेईते बौलु हे प्रभु अई न जांणतै की तू कोई गाहता त मार्ग कि जांणना।
\v 6 यीशु तेस सेईतै बौलु मार्ग कनै सच्चाई जीवना नझ आ जीबन अऊऐ आ बिना मिडै पिता कन न गाहि सखता ।
\v 7 अगर तुऐ अऊ जांणा त मिडै पिता बी जांणतै कनै तैस जांणतै त सै तकाऊरा बी आ ।
\v 8 फिलेप्पुससै तैस सैईते बौलु हे प्रभु पिता ऐसुनी लुहाइ दै ऐहै ऐसैढै तैईनी बड़ु आ ।
\v 9 यशु तैनहानि बौलु हे फिलेप्पुस ,अऊ ऐथरि धियैड़ि तुवा सेईतै थ्या ,क्या तु मु न जांणता जैनि अऊ तधौरा आ तैनि पिता लधौरा आ क्या तु बौलता पिता लुहा।।
\v 10 क्य तू विश्वास न काता कि अऊ पितारै अधिकार मझ आ कनै पिता मु मझ ऐ गलै जै अऊ तु सेईतै बौलता अपड़ि ओर सेईतै न बौलत बलकि पिता मु मझ रैहि करी कम काता।
\v 11 मिडिऐ प्रतिति करा कि अऊ पिता मझ आ कनै पिता मु मझ न ता कमै ला मिडी विश्वास करा।
\v 12 अउ तुवा सेईतै सच- सच बौलता कि जै मु पन विश्वास रखता ऐ कम जै अउ काता सै बि करैला वरन ऐनहां कना बी बड़ा करैला कैईनि कि आउ पिता कन गाहता।
\v 13 कने जे किछ मिडै ना सेईतै मगैलै ,सैहै अऊ करैला कि प्रत्रै ला पिताएरि महिमा भुईया।
\v 14 अगर तुऐ मु कना निडै ना सैईतै मगैलै त अउ करैला।
\s पवित्र आत्माइरि प्रतिज्ञा
\p
\v 15 अगर तुऐ मु सेईतै प्रेम रखतै मुडि आज्ञा मन्ना।
\v 16 कने अऊ पिता सेईतै प्रार्थना करेला कि सै तुवाड़ै तैईनि अक सहायक भेईजेला कि तैसै हमैशा तुवा सेईतै रिहा।
\v 17 अर्थात सच कनै आत्मा, जैस संसार ग्रैहण न करि सखता कैईनि कि सै तैस न तक्काता न जांणता तुऐ तैस जांणतै कैईनि सै तुवा सेईतै रैहता कनै सै तुवा मझ भुणा।
\v 18 अउ तुवानि अनाथ न छडैला अउ तुवा कन ऐईता ।
\v 19 कने थौड़ि दैर रैहि गैई फिरि संसार मुअ न तक्काला पर तुऐ मु तकालै ऐठणिरे तेईनि कि अउ जीवत आ तुऐ वी जीवत रैहणै।
\v 20 तेस धियैड़ि तुऐ जाणैलै कि अउ अपड़े पिता मझ आ कनै तुऐ मु मझ ।
\v 21 जै कन मिडि आज्ञा आ कनै सै तैस मनता सैहै मु सेईतै प्रेम रखता कनै जै मु सेईतै प्रेम रखता तैस सेईतै मिडा पिता प्रेम रखैला कनै अऊ तैस सेईतै प्रेम रखैला कनै अपड़ै आपनी तैस पन प्रटत करैला।
\v 22 से यहुदा जै इस्करीयोति न हि तैनि बौलु हे प्रभु ,क्या भुवा तुऐ ऐसु मझ परकट भौणा चांहतै ,कनै जगता पन ना।
\v 23 यशु तेसनी उतर दिता ,अगर कौ मु सेईतै प्रेम रैखिया ,त सै मिडै वचना मनैला कनै मिडा पिता तै सेईते प्रेम रखैला कनै अई तैस कन ऐईलै कनै तैस सेइतै वास करैलै ।
\v 24 जै मु सेईतै प्रेम न रखता सै मिडै वचन बि न मनता कनै जै वचन तुऐ शणतातै सै मिडै न वल्कि मिडै पिताऐरै आंतै जैनि अऊ भेईजोरा आ ।
\v 25 ए गल्ले मी तुआ सेईतै बेशी करि बौलि।
\v 26 पर सहायक पवित्र आत्मा जै पिता मिडै ना सेईतै भेईजणेरी सै तुवानी सैरि गल्लै शीख्रराला कनै जै किछ मि तुवा सेईते बौलु सै सब किछ याद कराला।
\v 27 अउ तुवानि शांति दैता गाहता अपड़ि शांति तुवानि दैन्ता जिही संसार दैन्ता अऊ तुवानि न दैन्ता ,तुवाडा मन न घवरैईया कनै न डैरिया।
\v 28 तुऐ शुणु मि तुवा सेईतै बौलु कि अऊ गांहता ,कनै तवा कनि फिरि ऐईता अगर तुऐ मु सेईते प्रेम रखतै त अंन्दित भौतै कि अऊ पिता कन गाहता केईनि कि पिता मु कना बड़ा आ।
\v 29 कने मी तैस भौणा कना पेहिलै बौलि दितू कि जां सै भौ गैहिया त तुऐ विश्वास करा।
\v 30 मू ऐवै तु सेईतै बैड़ि गलै न कैनी केईनि कि ऐस संसारैरा सरदार ऐईता आ कनै मु मझ तैसैरा किछ ना ।
\v 31 पर सै एठणिरै तैईनि भौतू कि संसार जाणै कि अऊ पिता सेईतै प्रेम रखता ,कनै जैनि हिसावै पिताए मूनि आज्ञा दीति अऊ सैहै काता ,उट्ठा ऐड़हा चलतै।
\c 15
\s यीशु सच्ची दाखलंता
\p
\v 1 सच्ची दाख लता अउ आ कनै मिडा पित किसांन।
\v 2 जे डाइ मु मझ आ कनै न फैलति तै सै बड्हि सुटता कनै जै फलती तै सै छाटी सुटता ताकि फेलिया।
\v 3 तुऐ त तैनहै वचनै कैरै करण जै मी शुणाई ,शुध आंतै ।
\v 4 तुऐ मु मझ बणै रिहा कनै अउ तुवा मझ जिहि अगर डाई अगर दाख लताई मझ बणि रिहात अपड़ै आप न ला सखती तिहिऐ अगर तुऐ बी मु मझ बणि न रिहै त न फली सखतै।
\v 5 अउ दाख लता आ तुऐ डैइ ऐती जै मु मझ बणौरा रैहता कनै अउ तैस मज सै फल बड़ा फलता केईनि कि मु कना अलग भौकरी तुऐ किछ न करि सखतै,।
\v 6 अगर जै मु मझ बणि न रिहै त सै डाइ बड्ही दैतै कनै शुकि गाहति कनै मैणु तैस बटोइ करी आगी सुटि दैतै ।
\v 7 अगर तुए मु मझ बणै रिहे कनै मिडी गलै बैणि रेहि चाहे जै मगैलै सै भौ गाहणु।
\v 8 मिडै तैस पितारि महिमा ऐसै तराही भौणी कि तुऐ बड़ा फल ला तां तुऐ मिडै चैलै ठैहरैईयुणै।
\v 9 जेतिया पिता मु सेईते प्रेम रखा तैतिया ए मि तुववा सेईते रखा मिडै प्रेमा मझ बणै रैहा।
\v 10 अगर तुएऐ मिडी आज्ञा मनैलै त मिडै प्रैमा सेईतै बणौरै रैहलै जिहि कि मि अपड़ै पिएरि मैनि कनै तैसेरै प्रेमा मझ बणौरा रैहता।
\v 11 मि ऐ गलै तुवा सेईतै ऐठणिरै तेईनि बोलि कि मिडा आनन्द तुवा मझ बणौरा रिहाकनै तुवाड़ा आनन्द पुरा भुईया।
\v 12 मिडि आज्ञा ऐ आ कि जैतिया प्रेम मि तुवा सैईतै रखा तैतिया एकि दुऐ सेईतै रख्खा।
\v 13 इस साहि बड़अ प्रेम कुसैरा ना कि कौ मित्र अपड़ेनी प्राण दिया ।
\v 14 जे किछ आज्ञा अउ तुवानी दैता अगर तैस करा त तुऐ मिडै मित्र आतै।
\v 15 एबै अऊ तुवानी दास न बौलैला केईनि कि दास न जाणत कि तैसैरा स्वामी क्या काता पर मि तुवानी मित्र बौलु केईनि कि जै गलै मी पिता कना सुसमाचार शुणा सै सब शुणा दिति।
\v 16 तुऐ अऊ न चुणौरा आ पर मि तुऐ चुणै कनै तुऐ ठैहराई कि तुऐ फल ला सैखीया कनै तुवाड़अ फल बणौरा रिहा कि जै किछ मिडै ना सेईतै पिता कना मैगिया से मैईया सै तुवानी दैला।
\v 17 इन्हा गल्ला कैरि आज्ञा अऊ तुवानि एठणिरै तेईनि दैता कि तुऐ दुसरै सेईतै प्रेम रैखिया ।
\s संसारैरा बैर
\p
\v 18 अगर संसार तुवा सेईतै बैर रखता त तुऐ जंणतै कि तैनहै पेहिलै मू सेईते बी बैर रखा ।
\v 19 अगर तुएऐ संसारैरे भौतै त संसार अपड़ा सेईते प्रेम रखता पर ऐसैरा कारण कि तुऐ संसारै ना वरना मि तुए कना चुणौरै आंतै ऐठणीरै तैईनि संसार तुवा सेईतै बैर रखता।
\v 20 जे गल्लै मि तुवा सेईतै बौलौरि थी कि दास अपड़ै स्वामी कना बडा न भौता तैस याद रख्खा अगर तैनहै अऊ सता त तुवा बी सताला अगर तैनहै मीडि गल मन्नि त तुवाड़ि बी मनैला।
\v 21 पर ऐ सब किछ सै मिडै ना सैइतै करैलै कैईनि कि सै मिडै भेईजणै बाए न जांणतै।
\v 22 अगर अउ न ऐईता तैनहा सेईतै गलै न काता त सै पापी ठैहहरतै पर ऐवै तैनहा तैनहैरै पापा कैरे तैईनि बहाना ना ।
\v 23 जै मु सेईतै बैर रखता सै मिडै पिता सैईतै बी बैर रखता ।
\v 24 अगर अउ सै कम काता जै हौरै न किऐ त सै पापी न ठैहरतै पर ऐवै त तैनहै अऊ कनै मीडा पिता दोईयो तकाई ऐवै दोईयो सैईतै बैर किया।
\v 25 कने ऐठणिरै तैईनी भौ कि सै वचन पुरा भुईया जै तैनहेरि व्यवस्थाई मझ लिखौरू आ तैनहै मु सेईतै व्यर्थ बैर क्या।
\v 26 पर जेखणिया सै सहायक ऐईला जै मू तुवा कन पिताएरि तरफो भेईजणा सचैरि आत्मा जै पिता कना निकौथी सै मिडी गवाही देला।
\v 27 कने तुऐ बी गवाह आंतै केईनि कि तुऐ पेहिलै कना मु सेईतै रियै।
\c 16
\p
\v 1 ऐ गलै मि तुवा सेईतै ऐठणिरे तैईनि बौलि की तुऐ ठौकर न खैईया।
\v 2 से तुवानि आराधनालया कना कडी दैणै ,वरना सै टैम बी ऐईता कि जै तुवा मारि दैला से समझैला कि अऊ परमेश्वरैरि सेवा काता।
\v 3 कने सै तैस एठणिरे तैइनी कानु कि सै न पिता जांणता न मू ।
\v 4 पर ए गलै मी एठणीरे तैईनि बौलि कि जां तैनहैरा टैम ऐईणा त तुवा याद ऐईणू कि ,मी तुवानी पेहिलै बौलौरू थियू ।
\s पवित्र आत्माइरै कंम
\p मी शूरू मझ ऐठणिरै तैईनि न बौलि कैईनि कि अऊ तुवा सेईते हि ।
\v 5 ऐवै अऊ अपडै भोजन वाए कन गाहता कनै तुऐ मु कना कुनी न पुछू कि तू कोइ गाहथा।
\v 6 पर मि ऐ गलै जै बौली एठणीरै तैईनि तुवाडा मन शोकै ला भैरी ग्या।
\v 7 ताबि अउ तुवा सेईतै सच- सच बौलता मिडा गाहणा तुवाडै तैईनि अच्छा आअगर अउ न गाहु त से सहयक तुवा कन न एईला पर अउ ग्या त अऊ तुवा कन भेईजी दैला।
\v 8 कनै सेईछि कर संसारा कना पाप कनै धार्मिकता कनै न्यायरै बारै निरूतर दौषी काना।
\v 9 पापैरै बारै ऐठणिरै तैईनि कि सै मु पन विश्वास न कातै।
\v 10 कने धार्मिकतेरै बारै ऐठणिरै तेईनि कि अऊ पिता कन गांथा ।
\v 11 कने तुऐ फिरि न तकालै न्यायरै धरमैरै बारै ऐठणिरै तैईनि कि संसारैरा सरदार दौषी ठैहरा ।
\v 12 मू तवा सेईतै हौरि बी गलै कैनी ऐती ,पर तुऐ ऐम्ही सैह न सखतै।
\v 13 पर जेखणि सै सचैरि आत्मा ऐईणी ,तुवानी सैरू सचैरा रस्ता लुहाऐला केईनि कि से ऐपड़ी अधिकार मझ न बौलैला पर जै कुछ शुणैला सै बौलैला कनै ऐईणै वैइ गलै तवानी शुणाला।
\v 14 से मिडी महिमा करैला केईनि कि सै मीडी गलै लै करी तुवानी शुणाला।
\v 15 जे किछ पिताऐरू आ सै सब मिडु आ ऐठणीरै तैईनि बीलु कि मिडी गलै लैकरि तुवानीशूणाला।
\s दुखा सुखा मझ बैदलि गांहणां
\p
\v 16 थोड़ि दैर मु न तक्कालै ,कनै थोड़ी दैर बाद तक्कालै।
\v 17 ता तैसैरे कैथरै चैलै आपस मझ बौलु ऐकितू आ,बौलता थौड़ि देर बाद मु न तक्कालै थौड़ि देर बाद तकालै?कनै ऐ ऐठणिरै तैईनी कि मु पिता कन गाहणू।
\v 18 तां तेनहै बौलु ऐ थोड़ि देर बाद जै बोलता सै कितु गल आ अई न जांणतै कि कितू गल आ ।
\v 19 यिशु ऐ जांणीकरि कि ऐ मु कना पुछणू चांहतै ,तैनहां सेईतै बौलु क्या तुए आपस मझ मिड़ै बारै पुछ ताछ काना चांहतै,कि थोड़ि देर बाद तुऐ मु न तकालै कनै थोड़ी देर बाद मु तक्कालै ।
\v 20 अउ तुवा सेईते सच- सच बैलता ,कि तुऐ रौलै कनै बिलाप करैलै ,पर संसार तुबाड़ा आनन्द मनालै।
\v 21 जां जनानी जमणा लगती त तैस शोक भौता केईनिकि तैसैरै दुखैरि घडी आ पुजी ,पर जां बालक जम्मी बैशती त तैस आनन्दा सैईते कि संसारा मज अक मैणु पेईदा भुवा,तै संकटा याद न काती।
\v 22 कने तुवानी बी ऐबै त शौक आ पर अऊ तुवा सेईतै फीरी मिलैला फिरि तुवाड़ै मन आंनन्द सेइतै भैरि गाहणै, तुवा कना छिनी न सखता।
\v 23 तेस धियैड़ि तुवा किच न पुछणू अऊ तुवा सेईतै सच- सच बौलता अगर पिता कना किछ मगैलै सै मिडै ना सेईतै तुवानी दैला।
\v 24 ऐवै तैईनी तुऐ मिडै ना सेईतै किछ न मगू ,मगैले त पालै ताकि तुवाड़ा आनन्द परा भुईया।
\s संसारा पिन जीत
\p
\v 25 मि ऐ गलै तुवा सेईतै द्रशटांता मझ बोलि पर सै टैम ऐईता कि मी तुवा सेईते द्रशटांता नझ फिरि न बौलणि पर खुली कर पितारै बारै शुणाला।
\v 26 तेस धियैड़ि तुऐ मिडै ना सैईतै मगैलै अऊ तुवा सेईतै ऐ न बौलता कि अऊ तुवाड़ै तैईनी पिता सेईतै प्रार्थना करैला ।
\v 27 केईनि कि पिता त ऐपू त्वा सेईतै प्रेम रखता ऐठणिरै तैईनि कि तुऐ मु सेईतै विश्वास रखी ऐ बी सच आ कि अऊ पितऐरि तरफौ यौउरा आ।
\v 28 अऊ पिता कना निकिई करी संसारंनी या फिरी जगत छडी पिता कन गाहणू।
\v 29 तैसैरै चैलै बौलु तक्का ,ऐवै तू खुली करि बौलता हौरि कौ गल न काता ।
\v 30 ऐवै अई जांणि ग्यै कि तू सब किच जांणता कनै तउ प्रयोजन ना कि कौ तूउ कना पुछिया ,ऐस सेईते अई विश्वास कातै कि तू परमेश्वरा कना निकौरा आ ।
\v 31 ऐ शुणि यीशू तैनहनी बौलु,क्या तुऐ ऐवै विश्वास कातै ।
\v 32 तक्का ,सै घडी ऐईतया वरन आ पुजौरि आ कि तुऐ सरै तितर वितर भौ करी अपड़ा रस्ता लैलै कनै मु अकैलै छडी दैलै तावी अऊ अकेला ना कैईनि कि पिता मु सेईतै आ ।
\v 33 मि ऐ गलै तैस सेईतै ऐठणीरै तैईनि बौलि कि तुवा मु मझ शांति मेईया ,संसारा मझ तुवानि क्लैश भौता ,पर ढाढस बन्हा मी संसार जाणी छडा।
\c 17
\s यीशुरि महायाजकीय प्राथना: अपडै तेईनि
\p
\v 1 यिशु ऐ गलै बोलि कनै एपडै टैरै सुरगा घैरै उठाई कनै बौलु ,हे पिता सै घडी ऐईछी गेई ,अपडै पुत्रैरि महिमा कर,कि पुत्र बी तिडी महिमा कैहस्त्रोन।
\v 2 केईनि कि ती सारा प्रेणिया शरीरा पन अधिकार दितौरा कि जै ती तैनहानी दित्ता ,तैनहा सारानी अनंत जीवन दै।
\v 3 कने अनंत जीवन ए आ कि- कि से ताउ अदैत सच्चे परमेश्वरनी कनै यीशु मसीह नी ,जै ती भेईजोरा आ ।
\v 4 जे कम ती मौनी कानैनी दितौरु थिऊ तैस पुरा कर करी मी धेरती पन तिडी महिमा की।
\v 5 कने ऐबै हे पिता तु ऐपु सेईतै मिडी महिमा तैस महीमाई सेईतै कर जै जगता कना भौणा कना पेहिलै ताउ सेईतै थी।
\s अपडै चैला कैरै तेइनि
\p
\v 6 मि तिडा ना तैनहा मैणुवा मझ प्रकट क्या जै ती संसारा मज मूनि दिता सै तिडै थिए कनै ती मुनी दितै कनै तैनहै तिडै वचन मनी लिऐ।
\v 7 ऐवै सै जाणी ग्यै कि जै किछ ती मुनि दित्तू सब तिडी तरफौ थ्यू,।
\v 8 केईनि कि जै गलै ती मुनि पुजैई मि सै तैनहानी पुज्जा दिती कनै तैनहै सै ग्रैहण बी की कनै सच- सच जाणी लियू कि अऊ तिडी तरफौ य्औरा आ कनै विश्वास करी ली कि तीए अऊ भेईजौरा आ ।
\v 9 अऊ तेनहैरै तैईनि बीनति काता संसारैरै तैईनि प्रार्थना न काता पर तैनहैरै तैईनिजै ती मूनी दितौरै अंतै कैईनि कि से तिडै आंतै।
\v 10 कने जै किछ मिडु आ सै सब तिडु आ कनै जै तिडा सै मिडा आ कनै ऐनहै ला मिडी महिमा भुइ।
\v 11 अउ आघै संसारा न रैहला पर ऐ रैहलै ,कनै अऊ ताउ कन ऐईता आ हे पवित्र पिता,अपडै तैस ना सेईतै जै ती मून्नी दितौरु आ तैनहैरि सहायता कर कि से ऐसैड़ी नाई अक भुईया।
\v 12 जां अउ ताउ सेईतै हि मी तिडै ना सेईतै जै ति मौनी दितौरू आ तैनहेरी रक्शा कर मी तैनहेरि चोकसीरै तरफ बिनाशैरा पुत्र छडी दितौरा तैनहा मझ कौ नाश न भूईया,ऐठणीरै तैईनी कि पवित्र शास्त्रैरी गल पुरी भुईया ।
\v 13 पर ऐवै अउ ताउ कन ऐईता कनै ऐ गलै संसारा मझ बौलता कि मिडा आन्नद अपडा मझ पुरा भुईया ।
\v 14 मि तिडा वचन पुरा तैनहाम मझ पुज्जा दित्ता कनै संसारै तैनहा सेईतै बैर क्या कैइनी कि जिही अऊ संसारैरा ना तिहै सै बी संसारैरै नांतै।
\v 15 अउ ऐ प्रार्थना न काता कि तू तैनहां संसारा कना उठाई लै ,पर ऐ आ कि तैनहा तैस दुष्टा कना बचा रख।
\v 16 जिही अऊ संसारेरा ना तिहिऐ अई बी संसारेरै नांतै।
\v 17 सच्चै दुवारा तैनहां पवित्र कर तिडा वचन सचा आ।
\v 18 जिही ती अउ जगता मझ भेईजौरा तिहिए मी बी सै संसारा भेईजै।
\v 19 कने तैनहैरे तेईनि आउ अपड़ै आपनी पवित्र काता ताकि सै बी सचैरै दुवारा पवित्र भौ गैहिया।
\s सभनियां बिश्वैशिया कैरै तेइनि
\p
\v 20 अउ केवल तैनहैरे तैईनी प्रार्थना न काता पर तैनहांनी बी जै ऐनहैरै वचनैरै दुवारा मु पन विश्वास केरैलै कि सारै अक भुईया।
\v 21 जेसा है पिता तू मु मझ आ ,कनै अऊ ताउ मझ तिहिऐ ऐ बी ऐसू नझ भुईया ,ऐठणीरै तैईनी कि संसार विश्वास कैरिया कि तिऐ आऊ भेईजा।
\v 22 कने सै महिमा जै ती मौनि दितौरि थी मि तैनहानी दिति कि सै वैसै अक भुईया जीही अई अक आंतै।
\v 23 अउ ताउ मझ तू मु मझ सै सिध भौ गैहिया कनै संसारा मझ तीऐ आऊ भेईजौरा हि कनै जैतिया ती मू सेईतै प्रेम रख्खा तैतिया तैनहां सेईतै रख्ख।
\v 24 हे पिता अउ चांहता कि जै ती मौनी दितौरै थ्यै ,जैड़ि अऊ आ तैड़ी सै बी भुईया ताकि मिडि महिमा सै बी तकैईया जै ती मौनि दितौरी आ केईनी कि जगतेरि उत्पति कना पेहिलै ती मौ सेईतै प्रेम रख्खा।
\v 25 हे धरमिक पिता,संसारै आउ न जांणा पर मी तू जांणा पर ऐ बी जांणतै कि तिऐ आउ भेईजौरा हि ।
\v 26 कने तिडा ना तैनहांनि शुणआ कनै बौलता रैहला कि प्रेम, सुसमाचार ताउ मु हि सै तैनहा मझ रिहा ।
\c 18
\s यीशु पैकडैइयूणां
\p
\v 1 यशु ऐ गल्लै बौलु करि अपड़ा चैला सेईतै किद्रोनैरै नाए पार ग्या,तैडी ,जैस मझ सै कनै तैसैरै चैल्लै ग्यै।
\v 2 कने तैसैरा पकणणै वआ यहुदा बी तैस जगाई जांणता हि,कैईनी कि यीशू अपड़ा चैला सैईतै गांथा रिहिहि।
\v 3 तां यहुदा पलटन कनै महायाचक कनै फरिसिया कैरि तरफौ प्यादा लेकरि दियै कनै दल कनै हथ्यार लैकरि तैड़ि या।
\v 4 तां यीशु तैनहां गल्ला जै तैस पन भौणै वैइ थी बुझी करी चल्ली ग्या कनै तैनहां सैइतै बौलणा लग्गा कूस तौपतातै।
\v 5 तेनहै तैसनी उतर दित्ता यीशु नासरी यीशु तैनहां सैईतै बौलु ,आउ ऐ आ ,कनै तैसैरा पकणाणै वआ यहुदा बी तैनहा सेईतै खड़ा थ्या।
\v 6 तेसैरू ऐ बौलणै ला ,कि अउऐ आ सै पिछै हठी करी जमीनी पन पै ग्यै।
\v 7 ता तेनीइ फिरी पुछू ,तुऐ कुस तौपतातै।
\v 8 से बौलै ,यीशु नासरी।यीशु उतर दित्ता,अऊ त ताउ सेईतै बौलि चुकौरा कि आउ ऐ आ, अगर मू तौपतातै त ऐनहा गांहणा द्या।
\v 9 ऐ ऐठणिरै तैईनि भौ कि वचन पुरा भुईया,जै तैनी बौलौरू थ्यू जै ती मौनि दित्तै तैनहा मझ मि अक विना खुवा।
\v 10 शमोन पतरसै तलवार जै तैनहा कन थी कडही कनै महायाचक कैरै दासा पन चला करि तैसैरा दैहणा कन उडा दित्ता तैस दासैरु ना मलखुस थयू।
\v 11 तां यीशु पतरसा सेईतै बौलू, अपड़ि तलवार कैठी मझ रख जै कटोरा पिताऐ मौनी दितौरा आ क्या अऊ तैस न पियू।
\s हन्नैरै समक्ष यीशु
\p
\v 12 ता सिपैहिय कनै सूबैदारै कनै यहुदिया कैरै प्यादै यीशू बन्ही ल्या।
\v 13 कने फिरि सै तैस हन्नै कन लै ग्यै केईनी कि सै तैस सालैरा महायाचक काइफैरा शिऔरा हि।
\v 14 से सै काइफा हि ,जैनि यहुदियानी सलाह दिथी कि ऐसैडा मैणुवा कैरै तैईनी अक मैणू मरना अच्छा आ।
\s पतरसैरा नंमा
\p
\v 15 शमोन पतरस कनै अक हौरा चैला बी तैस यशु पिछै चली ग्या ,ऐ चैला महायाचक कैरा जांणा पैहचाणा हि कनै यीशू सेईतै महायाचका कैरै आंगणा ग्या ।
\v 16 पर पतरस तैस दुवारा पन खड़ा रिहा ,तां सै दुवा चैला जै महायाचक रा जांणा पैचांणा हि, भेईर निकआ , दास दुवार पाला सेईतै बौलिकरी पतरसा भीतर लै या ।
\v 17 सै दासी जै दुवार पालक थी पतरसा सेईतै बौलू क्या तू बी ऐस मैणुरा चैला आ तैसनी तैनी बौलु न अऊ ना
\v 18 दास कनै प्यादै ठण्डीरै कारण धधकारी करी कौए सैकतै थ्यै पतरस बी तैनहा बिच खड़ा सैकता हि ।
\s महायाजकै ला यीशुरि पूछताछ
\p
\v 19 तां महायाचक यीशू कना तैसैरै चैला करै बारै कनै उपदेशैरै बारै पुछू।
\v 20 यशु उतर दिता मी त जगता मझ खुली करी गलै की ,मी आराधनयलय मझ कनै मंदरा जैडी बी यहुदी किठै भौतै थ्ऐ सदा उपदेश क्या कनै निराए कि न बौलू । \x - \xo 18.20 \xt \x*
\v 21 तु मू कना केईनी पुछता शुणनै वआ कना पुछ कि मी तैनहा सेईतै क्या बौलु तक्का से जांणतै कि मी कितू बौलु।
\v 22 तां तेनी बौलू प्यादा मझ अक जै मू कन खड़ा आ ,यीशुनी थप्ड़ मारी करी बौलु ,क्या तू महायाचक नी ऐस प्रशनैरा उतर दैता ।
\v 23 यशु उतर दिता अगर मी बुरू बौलु त तैस बुरैईरि गवाही दै ,पर अगर ठीक बौलु त कैईनी मारता।
\v 24 हन्नै सै बन्हौरा काइफै कन भेईजी दित्ता शमोन पतरस खड़ै सैकतै थ्ऐ ता महायाचक तैनहा मझां बौलु क्या तू बी तैसेरे चैला मझा आ तैनी नम्मा करि दित्ता बौलु अऊ ना ।
\s पतरसैरा दुबारि नंमा
\p
\v 25 शमौन पतरस खड़ा कौईलै ताप रिहौरा हि तां तैसनी तैनी बौलु क्या तू बी एसैरा चैला मझां आ तैन्ई नम्मा करी दित्ता अऊ ना।
\v 26 महायाचक कैरै दासा मझ जै तैसैरै कुटुम्बैरा हि जैसैरा कन पतरसै बड्ही सुटौरा हि,बौला क्या मि तू तैस सेईतॅ बारि मझ लधौरा हि।
\v 27 पतरस फिरी मुकरी ग्या झट कुखड़ै बाग दिती।
\s पिलातुसैरै सामणै यीशु
\p
\v 28 कने यीशु सै काइफै कना किलै कन लै ग्यै भ्यागैरा टैम हि पर सै ऐपु किलै भीतर न लै ग्ऐ तांकि अशुध न भुईया पर फसह खा सैखिया।
\v 29 तां पिलातुस तेनहा कन भेईर निकआ कनै बौलु कुस गलैरि गुजारश कातै आतै।
\v 30 तेनहै उतर दित्ता ,कि अगर ऐ कुकार्मी न भौता ता आई ऐस ताउ कन ना तिडै हथा ना सौपतै ।
\v 31 पिलातुसै तैस सेईतै बौलु तुऐ ऐ लेई करि ऐपड़ी व्यवस्थाई अनुसार तैसैरा ठीक न्या करा यहुदिऐ तैस सेईतै बौलु ऐसु अधिकार ना कुसकैरै प्राण लिया।
\v 32 ऐ एठणिरै तेईनी भौ कि यीशुरि सै गल पुरि भुईया जै तैन्ई ऐ पत्ता दैनतै बौलौरि थी कि तैसैरा मरना किही भौणा।
\v 33 तां पिलातुस फिरि किलै भीतर ग्या कनै यीशु शदा करी,तैस कना पुछू क्या तू यहुदिया कैरा राजा आ ?।
\v 34 यीशु उतर दित्ता,क्या तु ऐ गल ऐपड़ि तरफौ बौलता या हौरै मिडै बारै ताउ सेईतै बौलु ।
\v 35 पिलातिसै उतर दिता क्या अऊ यहुदी आ ?तिडिऐ जाति कनै महायाचक मु कन सौपा,तीक्या क्यू।
\v 36 यीशु उतर दित्ता,कि मिडा राज ऐस जगता ना अगर मिडा राज भौता ता, मिडै सेवक लड़तै कि यहुदिया कैरै हथ सौपा न गांहता पर ऐबै मिडा रज्य ऐड़ी ना।
\v 37 पिलातुसे तैस सेईतै बौलु,त क्या तू राजा आ यीशु उतर दिता ,तू बौलता अऊ राजा आ मी ऐठणिरै तैईनी जन्म लिया कनै ऐठणिरै तैईनी संसारा मझ या कि सचैरी गुवाही दू जै कौ सचा पन यौऊरा सै मिडै शब्द शुणता।
\v 38 पिलातुसे तैस सेईतै बौलु,सच क्या आ। मोउतिरै दंडैरि आज्ञा कनै ऐ बौलि करि फिरि सै यहुदिया कन ग्या कनै तैनहा सेईतै बौलू अऊ त ऐस मझ कौ दौष न पांता।
\v 39 पर तुवाड़ी ऐ रीती आ कि तिहवार फसह मझ तुवाड़ै तैईनी एकि मैणू छडी दियू तुऐ कितू चांहतै कि तुवाड़ै तैईनि यहुदिया कैरै राजै छडी दियू ।
\v 40 तां तैनहै चिल्ला करि बौलु ऐस ना पर ऐसैड़ै तैईनी बरा अब्बा छडी दै कनै बर अब्बा डैकू हि।
\c 19
\p
\v 1 एस पन पिलातुसै यीशु पन कौड़ै लुवाई ।
\v 2 कने सिपैहियै कांटा कैरा मुकट गूथिकरी शीरा पन रखा ,कनै तैसनि बैजनी वस्त्र पेहनाई।
\v 3 कने तैस ऐईछ करी बौलणा लगै हे यहुदि राजा प्रणाम ,कनै तैस पन थप्पड मारै ।
\v 4 पिलातुसै फिरी भेईर निकीइ करि मैणुवा सैइते बौलु ,तक्का अउ तैस फिरि तुवा कन भैईर लांता ,ताकि जांणा कि अऊ किछ बी दोष न पांता ।
\v 5 यीशु काटा कैरा मुकुट कनै बैजनी वस्त्र लाऊरै भिईर निकआ पिलातुसै तैनहां सैइतै बौलु ,तक्का ऐ पुरूष।
\v 6 जां महायाचक कनै प्यादै सै तक्का त चिल्ला करी बौलु कि ऐस क्रसा पन चाढ कि ऐस क्रूसा पन चढा पितातुसै तैनहाम सीतै बौलु तुऐ लै करी क्रूसा पन चढाहा कैईनि कि अऊ ऐस मझ दौष न पांता।
\v 7 यहुदिऐ तैसनि उतर दित्ता कि ऐसैड़ी बी व्यवस्था आ कनै तैस व्यवस्था अनुसार ऐ मारै जाणै योग्य आ कैईनि कि ऐनी अपड़ै आपानी परमेश्वरेरा पुत्र बणा।
\v 8 जां पीलातुसै ऐ गल शुणी त डरी ग्या ।
\v 9 कनै फिरि किलै भीतर ग्या कनै यीशू सेईतै बौलु तु कोठणिरा आ?पर यीशु तैसनी कुछ उतर न दित्ता।
\v 10 पीलातुसै तैस सेईतै बौलु मु सेईतै कना बौलता क्या तू न जांणता कि तु छडी दैणैरा अधिकार मिडा आ कनै ताउ क्रूसा पन चढाणैरा बी मू आ।
\v 11 यीशु उतर दित्ता कि अगर तंऊनि सुरगा कना न दैतै त तिडा मू पन किछ अधिकार न भौता एठणिरै तैईनी जैन्नी तिडै हथ पकड़वा तैसैरा पाप जादा आ।
\v 12 एनी ला पिलातुसै सै छडणा चाह ,पर यहुदिय चिल्ला- चिल्ला करी बौलु अगर तू ऐस छडी दैला त तिई भक्ति कैसर न जै कौ अपड़ै आपनी राजा बणाता आ सै कैसरैरा संमना काता।
\v 13 ए गलै शुणी पिलातुस यीशु भेईर लै या तैस जगाइ तैईनी चबुतरा हि जै इब्रानी नझ गब्बता बौलतै कनै न्याय आसना पन बैठौरा।
\v 14 ए फसहरी तिहवारैरि तैयारिरा दिन हि कनै छी घण्टै लगभग हि तां तैन्ई यहुदि सेईतै बौलु,तक्का ऐहै आ तुवाडा राजा।
\v 15 पर से चिलाई लै गाह लेगाह क्रूसा पन चढा पीलातुसै बौलु क्या आउ तुवाडै राजै क्रूसा पन चढाऊ महायाचक उतर दित्ता कि कैसरा छडी ऐसैड़ा कौ राजा ना ।
\v 16 ता तेनी सै तैनहैरे हत्था सौपी दित्ता ताकि सै क्रूसा पन चढैईया।
\s क्रूसा पिन चैहडियूंणा
\p
\v 17 तां सै यीशू लै ग्यै कनै अपड़ा क्रूस चुक्की तै जगाई तैईनि भेईर ग्या जैसनी खौपड़ी जगा बौलिथ्यै कनै इब्रानी मझ गुलगुता।
\v 18 तेड़ी तैनी दो हौरै तैस सेईतै क्रूसा पन चढाई अक ऐकि पासै हौरा हौरै पासै यीशु मझाटै ।
\v 19 कने पिलातुसै अक दौष पत्र लिखी करि क्रूसा पन ला दित्ता तैत पन लिखौरु थ्यू यीशू नासरी यहुदिया कैरा राजा।
\v 20 ऐ दोष पत्र बडै यहुदिय पड़ा कैईनीकि जैस स्थाना पन यीशू क्रूसा पन चाढा सै जगा नगर नीड़ थी कनै पत्र इब्रानी कनै लतीनी युनानी मझ लिखौरू थ्यू।
\v 21 तां यहुदिया कैरै महायाचक पिलातुसा सेईतै बौलु यहुदिया कैरा राजा मैइ लिख ऐ लि कि तैनी बौलु अऊ यहुदिया कैरा राजा आ ।
\v 22 पिलातुसै उतर दित्ता कि मी जै लिखी दितू सै लिखी दितू।
\v 23 जां सिपाही यीशू क्रूसा पन चढाई बैठै त तैसैरै लिकड़ै लै करि चयोर भाग क्यै हर सिपैहीनी अक भाग कनै कुरता बी बिजन सिणै प्रन कना हैट तैईनी बुणौरा हि ऐठणीरै तेईनी ऐपु मझ बौलु ऐसू ऐ ना फाडना पर ऐस पन चिट्ठि सुटतै कि ऐ कुसैरा आ ।
\v 24 ऐ ऐठणीरै तैईनी भौ कि पवित्र शास्त्रैरी गल पूरि भुईया तैनहै लिकड़ै ऐपू मझ बन्डी लय कनै वस्त्रा पन चिट्ठी डाली सिपाहिय तिहै क्यू।
\v 25 पर यीशू क्रूसा कन तैसै मा जां तसेरी माईरी भीण मरियम क्लोपासेरी लाड़ी कनै मरियम मगदलीनी खड़ी थी।
\v 26 यीशु अपड़ी मा कनै सै चैला जैस सेईतै से प्रेम रेखीत्या पास खड़े तकाकरी ऐपडी माई सेईतै तैसनी बौलु हे नारी तक्का ऐ तिडा पुत्र आ।
\v 27 तां तैस चेलै सेईतै बौलु ऐ मिड़ी मा आ कनै तैसै टैमा सै चैला तैस अपड़ै घरै लै ग्या।
\s यीशुरि मोऊत
\p
\v 28 ऐस कना बाद यीशू बुझी लयू कि सब किछ भौ ग्यू ऐठणीरै तैईनि कि पवित्र शास्त्रैरी गल पुरी बौलु, आउ प्यासा आ।
\v 29 तैड़ी अक सिरकै ला भरौरा भांड हि सै तैनहै सिरकै नझ भिगाऊरै इस्पंज जूफै पन रखी करी तैसैरै मुहा सेईते लाउ।
\v 30 जां यीशु सै सिका लया त बौलौरू पुरू भू कनै शीर झुका करि प्राण त्यागी दितै।
\s भालै ला छेदियूंणा
\p
\v 31 कनै ऐठणीरै तैईनि कि सै तैयारिरा दिन हि यहुदिय पीलातुसा सेईते बीनती की कि तैनहैरि देह री जांघै भांनी द्या कनै सै उरारौरे चैहितै ताकि सब्तैरै रौजा सै क्रूसा पन न रिहा केईनि कि सै सब्तैरा दिन बड़ा दिन हि ।
\v 32 तां सिपैहियै ऐईछी करी पैहिलेरि जांघै भैनी फिरी दुएरी बी जै तैस सेईतै क्रूसा पन चढाऊरै थ्यै।
\v 33 पर जां यीशू कन ऐईछी करी तकाऊ कि सै मरि चुकौरा तैसैरि जग्घै न भैनी।
\v 34 पर सिपैहिया मझ ऐकि बैरछी ला तैसैरा पंजर भैदा तैत कना झट खूंन कनै पांणी निक्ऊ।
\v 35 जैस सैईतै ऐ तकाऊ तैनीइ ऐ गुवाहि दितौरी थी कनै तैसैरी गवाही सच्ची आ कनै सै जांणता कि सच्च बौलता कि तुऐ बी विश्वास करा ।
\v 36 ऐ शास्त्रेरि गलै ऐठणीरै तैईनी पुरी भुई कि तैसेरी कौ हेड्डी न भैनिया,।
\v 37 फिरि शास्त्रा एकि हौरि जगाई लिखौरू आ कि जैनी सै भैदा तैस पन नजर करैला।
\s यीशु दैबियूंणा
\p
\v 38 एन्हा गल्ला कना बाद अरमतियाहेरै यूसफ जै यीशुरा चैला हि यहुदिया कैरै डरै ऐ गल छपा रैखित्या कि पिलातुसा सेईते बीनती कि आउ यीशुरी लास लै गाहू कनै पीलातुसै तैसैरी बीनती शूणी ली कनै ऐईछी करि तैस देह लै ग्या।
\v 39 निकुदेमुस बी जै पेहिलै रात यीशू कन ग्यौरा हि पंजाह सैर लगभग मिलौरा गन्धरस कनै एलवा लै या।
\v 40 तां तेनी यीशुरी देह ली कनै यहुदिया केरी दबणेरी रीति अनुसार सै सुगन्ध द्रव्य सेईतै कफणा मझ पलैटा।
\v 41 तैस जगाइ जैड़ी यीशु क्रूसा पन चढाऊरा हि, बारी थी तैस बारी कन अक नाऊई कब्र थी जै मझ कौ रखौरा न हि।
\v 42 यहुदिया कैरी तैयैरिरै दिहैरै कारण, तैनहै यीशु तैड़ी रख्खा केईनी कब्र नीड़ थी।
\c 20
\s खाली कब्र
\p
\v 1 हफ्तैरा पेहिला दिन मरीयम मगदलीनी भ्यागैरै टैमा अंधैरू कब्री कन येई कनै घौड़ कब्री कना घिरौरा तक्का।
\v 2 ताम सै दाऊड़ी शमौन पतरस कनै हौरै चैला कन जैनहा सेईते यीशु बड़ा प्रेम कैरिहि ऐईछी करि बौलु से प्रभु तैस कब्रि कना कडही करी लै ग्ओरे आंतै कनै अऊ ना जांणती कि सै कौड़ी रखौरा आ ।
\v 3 तां पतरस कनै तैसैरा दुवा चैला निकीइ करी कब्रै कन चलै।
\v 4 दोईयो किठै दाऊड़ै पर दुवा चैला पतरसा कना आघै बढी करी पेहिलै तैस कब्री कन पुज्जा।
\v 5 कने झुकि करी लिकड़ै पियौरै तकाई ताबी सै भीतर न ग्या ।
\v 6 तां शमौन पतरस तैस पिछै- पिछै पुज्जा कनै कब्री भीतर ग्या कनै लिकड़ै तकाई।
\v 7 कने से अंगोछा जै तैसैरै शिरा पन बन्धौरा हि लिकड़ा सेईतै पियौरा न पर अलग ऐकि जगाइ मैआ।
\v 8 तां दुवा चेला बी जै तैस कब्री पन पेहिलै पुज्जा भीतर ग्या कना विश्वास क्या।
\v 9 से त ऐवै तैईनी पवित्र शास्त्रैरी गल न संमझी कि तै मरी करी जिति गाहणू ,।
\v 10 तां ऐ चेलै तैस कना अपड़ै घरैनी चलि ये।
\s मरियम मगदलीनी पिन प्रकट भूणां
\p
\v 11 पर मरियम रौति कब्री कनि कड़ी रैही कनै रौति- रौति कब्रीकन झुकि करी।
\v 12 दो स्वर्गदूतै हछै लिकड़ै अक शीराणै अक पैलैईता बैठौरै तकाई जैड़ी यीशुरी देह थी।
\v 13 तेन्है तैस सेईतै बौलु हे नारी तू केईनी रौति आ तैसै बौलु सै मिडै प्रभु उठाइ करी लै ग्यै कनै अऊ न जांणती सै कौड़ी रख्खा।
\v 14 ऐ बौलि करि सै पिछै मुड़ी कनै यीशु खड़ा तक्का कनै न पैहचाणा कि ऐ यीशू आ ।
\v 15 यीशु तैस सेईतै बौलु हे नारि तु केईनी रौति आ कौस तौपति आ ,तैन्नी मालि समझी करी तैस सेईतै बौलु,हे महाराज अगर ती सै चुक्कि लयौरा आ त बील कौड़ी रखौरा मु सै लै गाहणी।
\v 16 यीशु तैस सेईते बौलु मरियम तैनी पिछै फिरि करी इब्रानी नझ बौलु रब्बूनी मतलब हे गुरू।
\v 17 यीशु तैसनी बौलु मु मैइ छुइ केईनी कि अऊ ऐमही तैईनी पिता कन प्रन न ग्या पर मिडा भाईया कन गाही करी बौलि दै कि अऊ अपड़ै कनै तुवाड़ै पिता कन गाहता आ कने अपड़ै कनै तुवाड़ै परमेश्वरा कन गाहता ।
\v 18 मरियम मगदलिनी गाही करी तैसै चैला सेईतै बौलु कि मी प्रभु तक्का तैनी मु सेईतै ऐ ग्लै बौलु ।
\s चैला पिन प्रकट भूंणा
\p
\v 19 तैसै धियाड़ी जै हफ्तैरा पेहिला दिन हि,संनैरैरे टैमा जै सै चैलै थ्यै यहुदिया कना डरौरे बन्द थ्ये तां यीशु या तैनहा बिच खड़ा भौ करि तैनहां सेईतै बौलु तुवानी शांति मेईया।
\v 20 कने ऐ बौलि करी तैनी अपड़ा हथ कनै पंजर तैनहानी लुहआ तां चैलै तैस प्रभु तक्का करि खुश भुऐ।
\v 21 यीशु तैनहानी बौलु तुवानी शांति जिहि पिता अऊ भेईजौरा तिहिऐ अऊ तुवा भेईजता ।
\v 22 ऐ बौलि किरी तैनी तैनहां पन फूक मारी कनै बौलू पवित्र आत्मा लया।
\v 23 जैनहैरै तुऐ पाप माफ कयौरै आ तुऐ रखा सै बी रेखिया।
\s थोमा पिन प्रकट भूंणा
\p
\v 24 पर बारहा मझ अक थौमा जै दिदुमुस कैहलेइयुहि जां यीशु येईहि सै तेनहा कन न हि।
\v 25 जां हौरै चैलै बौलणा लगै कि अई प्रभु तक्का तां तैनी बौलु जां तेईनी अऊ तैसैरै हथा किला कैरै छैद न तकाऊ कनै किला कैरै छेदा मझ ऐपड़ी ऊगली न सुटू कनै तैसै फजरा मझ अपड़ा हथ न सुटू तां तेईनी अउ विश्वास न काता।
\v 26 अठ धियैड़ी बाद तैसैरै चैलै घर भीतर थ्यै कनै थौमा तैनहां सेईते हि कनै दुवार बंद थ्यू तां यीशु ऐईछी करी बिच खडा भौकरि बौला तुवानि शांति मेईया ।
\v 27 तां तेनी थौमेनी बौलु अपड़ी अंगूल लैकरी मिडै हथ तक्का कनै अपडा हथ सुटी करी मिडा पंजर तक्का अविश्वासि न मगर विश्वास आ।
\v 28 ऐ बौलि करी थिमै उतर दित्ता हे मेरै प्रभु हे मेरे परमेश्वर।
\v 29 तक्का करि विश्वाश कया धन्य सै आंतै जैन्है बिना तकांणै विश्वास कया ।
\s ऐसै किताबिरा उद्देश्य
\p
\v 30 यीशु हौरै बि चिन्ह चैला कन लुहाऐ जै ऐस किताबी मझ लिखौरै ना तैस।
\v 31 पर ऐ ऐठणीरै तेईनी लिखौरै आंतै कि तुऐ विश्वाश करा कि यीशु ऐ परमेश्वरैरा पुत्र मसीह आ कनै विश्वास करि तैसैरै ना सेईतै जीवन पा।
\c 21
\s तिबिरियास झीली किनारै चैला पिन प्रकट भूणां
\p
\v 1 एत गल्ला बाद यीशु अपड़ै आप तैस तिबिरियासा झीलैरै किनारै चैला पन प्रकट भुवा कनै ऐसै रीति सेईतै प्रकट क्या।
\v 2 शमौन पतरस कनै थोमा जै दिदुमुस कैहलेइहि गलिल नगरेरै काना नगरैरा नतनेल कनै जब्दीरै पुत्र कनै तैसैरा चैला मझ दो हौरै जन किठै थ्यै।
\v 3 शमोन पतरसै बौलु अई मछली पकडनी गाथै तैनहै तैस सेईतै बौलु अई बी ताउ सेईतै चलतै से बी निकीइ करी किसती मझ वेठै पर तैसै राति किछ न पकड़ू।
\v 4 भ्यघ भुइ यीशु किनारै खड़ा हि तैसनी तावि तैनहै न पेहचांणा कि यशू आ ।
\v 5 तां यीशु तेनहांनी बौलु हे बालको क्या तुवा कन किछ खाणेनी आ तेनहै उतर दित्ता कि ना।
\v 6 तेनि तैनहांनी बौलु,किसतीरे दैहीणै पासै जाल सुटा त मेईलू तैनहै सुटा ,मैछली जादा भौणा कना सै तैस छिकि न सखै।
\v 7 ऐठणीरै तैईनी तैनी चैले जै यीशू सेईते प्रेम रैखिया पतरसा बौलु ऐ ता प्रभु आ कमरी पन अंगरखा कशी लया केईनि कि से नंगा हि कनै तैस झीलि मझ कूदी ग्या।
\v 8 पर हौरै चेलै डोरि पन मझ मैछलीया भरौरा तैस जाल छीकतै यै कैईनकि सै किनारे कना दूर न थ्य कौ दो शाउ हथा पन थ्यै।
\v 9 तां किनारे पुज्जी करि उतरै तेनहै कोईलैरी आग कनै तैत पन मछली कनै रोटी तकाई।
\v 10 यीशु तैनहांनी बौलु जै मैछली तुऐ ऐमही पेकड़ि तेनहा मझा कुछ ला ।
\v 11 शमोन पतरस डोरि पन चढिकरी अक शाउ त्रैठ बैडी मैछलीया भरौरा जाल किनारैनी छिक्का ऐथरि मैछली भौणै ला बी जाल न फटा ।
\v 12 यीशु तैनहांनी बौलु ऐईछा भोजन कातै चैला मझ कौ बी तैस पन शक न भुआ कि ऐस कना पुछतै कि तू कैणु आ केईनि सै जाणंतै थियय कि हो न हो ऐ प्रभु ऐ आ।
\v 13 यीशु या कनै रौटि लै करि तेनहांनी दित्ति तिहिए मझली बी।
\v 14 ऐ तिसरि बार आ कि मौरै बी त्रि बार तैस चैलनी दर्शन दितै ।
\s यीशु जांह पतरस
\p
\v 15 भोजन काना कना बाद यीशु शमोन पतरसानी बौलु हे शमोन यूहन्नैरै पुत्रा क्या तु ऐनहा कना बद्ही करी प्रेम रखता तैनि बौलु हां प्रभु तु त जांणता कि अऊ ताउ सेईतै कैथरी प्रीति रखता तैनी तैस सेईतै बौलु मिडा मेमना चार।
\v 16 तेनि फिरि दुबारै बौलु हे शमोन युहनैरै पुत्रा क्या तू मु सेईतै प्रेम रखता तैनि तैस सेईतै बौलु हां प्रभु तू जांणता कि अउ ताउ सेईतै प्रीति रखता तैनी तैस सेईतै बौलु मिडिया भृडा कैरी रखबालि करैला ।
\v 17 तेनी त्री बार फिरि बौलु हे शमोन युहनैरै पुत्रा तु मु सेईतै प्रेम रखता पतरस उदास भुआ कि त्री बार ऐनि केईनी पुछू कि क्या तू मु सेईतै प्रीति रखता तैनि बौलु हां प्रभु तु त सब जांणता तू ऐ जाणता कि अउ तु सेईतै प्रीति रखता यीशु बौलु मिडिया भ्रेड़ा चार।
\v 18 अउ तु सेईतै सच- सच बौलता जां तू जवान हि त अपड़ि कमर बन्हीकरि जेई चांहता तेई फिरिहि पर तु बूडहा भौणा त हथ लम्बै करैला त हौरा तीड़ि कमर बन्ही करि जेइ तु न चाहला तेई लै गाहला।
\v 19 तेनि ऐनहै गलै ला सारू शुणा छडु कि पतरस कैतेई मोऊती परमेश्वरैरि महिमा करैला कनै ऐ बौलि तैनी बौलु मु पिछै चल।
\s यीशु जांह तैसैरा प्यारा चैला
\p
\v 20 पतरसै पिछै मुड़ि करी तक्का सै चैला जै यीशु सेइतै प्रेम रेखितया जैनी भोजनैरै टैमा तैसेरि छैति घैरै झुकि करि पुछतू हे प्रभु ताउ पकडणार कैणु आ।
\v 21 तैस तक्का करि पतरसै यीशु सेईतै बौलु हे प्रभु ऐसैरा कितू हाल भौणा।
\v 22 यीशु तैसनी बौलु अगर आउ चहु कि सै मिडै ऐईणा तैईनि ठहरि गेहिया त मौनि क्या ,तू मिडै पिछै चल दौष।
\v 23 ऐ गल भाईया मझ फैली गैई कि सै चैला न मरैला तांबी यीशु तैस सेईतै ऐ न बौलु कि तू न मरैला पर अगर आउ चाहू कि ऐ मू ऐईणा तैईनी ठैहरि गैहिया त ताउ ऐस सेईतै क्या दौष।
\s उपसंहार
\p
\v 24 ऐ सै चैला आ जै एनहा गल्ला कैरि गवाहि दैन्ता जैनि ऐ गलै लिखी कनै आइ जाणतै कि तैसेरि गवाही सच्चि आ ।हौरै बी बड़ै कम आंतै जै यीशु क्यैअगर से अक- अक करि लिखे गाहते त समझता कि किताब जै लिखि गाहती सै संसारा मझ बी न लगती।
\v 25 हौरै बी बड़ै कम आंतै,जै यीशु क्यै,अगर सै अक- अक करी- करी लिखयुथै,त आऊ संमझाता,कि किताबै जै लिख्युथी सै जगता मझ न थी लैगणी।
