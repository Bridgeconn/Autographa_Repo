\id 2CO
\ide UTF-8
\rem Copyright Information: Creative Commons Attribution-ShareAlike 4.0 License
\h 2 कुरिन्थियों
\toc1 2 कुरिन्थियों
\toc2 2 कुरिन्थियों
\toc3 2 कुरिन्थियों
\mt1 2 Corinthians
\mt1 2 कुरिन्थियों
\c 1
\s अभिवादन
\p
\v 1 "पौलुसेरी ओर सेईतै जै परमेश्वरेरी इच्छाई सेईतै मसीह यीशुरा प्रेरित आ,कनै भाई तीमुथियुसेरी ओर सेईतै परमेश्वरैरी तैस कलिसिया रै ना जै कुरिन्थुस मझ आ,कनै सारै अखयारै सब पवित्र लौका कैरै ना।"
\v 2 ऐसैडै पिता परमेश्वर कनै प्रभु यीशु मसीह री ओर सेईतै तुऐ अनुग्रह कनै शांति मैईती रिहा।
\s परमेश्वरैरा धन्यवाद काना
\p
\v 3 एसैड़ै भगवान यीशु मसीह रै परमेश्वरै जां पिताएरा धन्य वाद आ जै दयाऐरा पिता जां सब प्रकारैरा शांतिरा परमेश्वर आ।
\v 4 सैकिया असैणै सब कलैशै मझ शांति दैंता अई शांतिरै कारण जै परमेश्वर आसुनि दैतै तैनहानि बै शांति दै सकै जै किसि परकारैरे कलैशैरै मझ भु ।
\v 5 जि मसीह रे दुख आसुनि जयादा भोंतै आ तीऐ असुनी शांति बी मसीहैरे दवारा जयादा भुंते ।
\v 6 अगर आई कलैश पांतै ता ऐकियै तूवाड़ि शांति जां उदारतैरे लिये आ जां अगर शांति पांतै आ ता ऐकियु तवडि शांतिरे लिऐ आ जैसैरे प्रभावैरे धिरजैरेरे साथ तैनहा कलैशा सैह लैंते आ जैनहा आइ बै सैहतै आ ।
\v 7 जां आसैड़ि आशा तुवाड़ै विशवासै मझ दड़ आ कियुकि आई जाणतै कि तवां जैसे दुखैरे तिऐ शांतिरे सहभागि भुऐ ।
\v 8 "है भैइयो , आईना चाहतै की तवै आसैड़ तैस कलैशा सैईतै अनजान बैशा जै आसिया मझ आसौ पिन पैईथिया जै ऐतिये भारी बोझै सैईतै दैबि गैईथियै जै आसैड़ै सामरथि किना भैईर थिया ऐड़ि तैईनि कि आई प्राण कना बी हथ धौ वेशथ्यै।"
\v 9 "वरना अई बी अपड़ै मन कना समझी ल्यौरू थ्यू कि ऐसु पन म्रत्युरी आज्ञा भौ चुकौरी आ कि अई अपड़ा भरौसा न रखै,वरना परमेश्वरेरा जै मौरा मझां जिलाऊरा आ।"
\v 10 "तेनिऐ अई ऐतेई बैड़ी म्रत्यु सेईते छडाई,कनै छडाला,कनै तैस सेईतै ऐसैड़ी ऐ आशा आ,कि सै आधै बी छडांता रैहला।"
\v 11 "कनै तुऐ बी मिलिकरी प्रार्थनाईरै दुवारा ऐसैड़ी अनुग्रह करैलै,कि जै वरदान बड़ा कैरै दुवरा ऐसुनी मैआ,तैसैरै कारण बड़ै लोकै ऐसैड़ी ओर सेईतै धन्यवाद करा।"
\s पौलुस कि यात्रा योजना परिवर्तन
\p
\v 12 "केईनि कि अई अपड़ै ऐस गवाही पन घमण्ड करतै,कि संसारा मझ कनै विशेष कर तुवाड़ै बीच ऐसैड़ा चरित्र परमेश्वर योग्य ऐतैई पवित्रता कनै सच्चाई सहित हि,जै शरीरिक ज्ञान सेईतै ना पर परमेश्वरेरै विवेक अनुग्रहेरा सेईतै हि।"
\v 13 "अई तुवानी हौरू किछ न लिखतै,केवल सै जै पढतै या मनतै बीआं कनै मू आशा आ कि अन्त बी मनतै रैहलै।"
\v 14 "जै तुआ मझ कैथरै मनि ल्या कि अई तुवाड़ै घमण्डैरा कारण आ,वैसे तुऐ बी प्रभु यीशुरै दिन ऐसैड़ै लिऐ घमण्डेरा कारण ठैहरेलै।"
\v 15 "कनै ऐस भरौसै सेईतै अऊ चांहता कि पेहिलै तुवा कन ऐईछु,कि तुवानी अक हौरा दान भुइया।"
\v 16 "कनै तुआम कना भौ करीमकिदुनिया गांहु कनै फिरीमकिदुकिया कना तुवा कन एईछु,कनै मु यहुदिया तरफ किछ दूर तक पुज्जा।"
\v 17 "एठणीरै तेईनि जै ऐ ईच्छा कि क्या मी चंचलता लुहाई,या जै काना चांहता क्या शरीरैरै अनुसार काना चांहता,कि अऊ हलै मझ हां, हां बी करू,कनै नां- नां बी करू?"
\v 18 "परमेश्वर सच्चा विश्वास ई गवाह आ,कि ऐसैड़ै तैस वचना मझ बौलु हां या नां दोईयो पाई ना गैहति।"
\v 19 "केईनि कि परमेश्वरेरा पुत्र यीशू मसीह जैसैरा ऐसैड़ै दुवारा अर्थात मिडै कनै सिलवानुस कनै तीमुथियुसै ला तुवाड़ै बिच मझ प्रचार भुआ, तैस मझ हां कनै ना दोईयो न थी,पर तैस मझ हां ही हां भुई।"
\v 20 "केईनि कि परमेश्वरेरि जैथरी प्रतिज्ञा आं सै सब तैसै मझ हां सेईतै आं ऐठणीरै दुवारा आमीन बी भुई,कि ऐसेड़ै ला परमेश्वरेरी महिमा भुई।"
\v 21 "कनै जै ऐसु तुवा सेईतै मसीह मझ द्रढ काता,जेनी ऐसुनी अभिषेक क्या सैहे परमेश्वर आ।"
\v 22 जैनि ऐसु पन छाप बी करी दितौरि आ बयाना मझ आत्मा बी ऐसु मना मझ दित्ति।
\v 23 "अऊ परमेश्वरा गवाह काता,कि अऊ ऐबै तैईनि कुरिन्थुस मझ ऐठणिरै तैईनि ना या,कि मू तुवाडै प्राणा पन तरस ऐईता।"
\v 24 "ए न कि अई विश्वास ऐरै बारै अऊ तुवा पन प्रभुता जतांणा चांहता,पर तुवाड़ै आनन्दा मझ सहायक आ केईनि कि तुऐ विश्वाषा मझ स्थिर रैहतै।"
\c 2
\p
\v 1 मि अपड़ै मना मझ ऐहै ठान ल्यौरू थ्यु कि फिरी तुवा कन ऊदास भौ करि न ऐईणु।
\v 2 "केईनि कि अगर अऊ तुवानी उदास करू,त मौनि आनन्द दैणै वआ कैणु भौणा, केवल सैहै जै मि उदास क्या।"
\v 3 "कनै मि ऐ गल तुवानी ऐठणिरै तैइनी लिखि,कि किहि ऐत्यु न भुईया,कि मिडै ऐईणा पन आनन्द चैहिता,अऊ तैन्हा सेईतै उदास भुऊ,केईनि कि मु तुवा सारा पन ऐस गलैरा भरौसा आ,कि जै मिडा आनन्द आ,सैहै तुवा सारा कैरा बी आ।"
\v 4 "बड़ै कलैश , जां मनैरे कष्टा सेईते, मि बड़े बड़ै आशुं बहाई कारि लिखै ,ऐठणिरे लिऐ ना कि तो उदास आ पर ऐठणिरे तैईनी कि तुऐ तैस बड़ै प्रेमा जांणी ल्या,जै मु तुवा सेईतै आ।"
\s अपराधीनि माफ
\p
\v 5 कनै अगर कुनिक्ये उदास किया त अऊऐ न वरना कुछ -कुछ तवै सारे उदास किये।
\v 6 "ऐतिया जना कैरै तैईनि ऐ दण्ड जै भाईया मझ बड़ै दिता, बड़ा आ।"
\v 7 "एस कना बी भला आ कि तैसैरा अपराध माफ करा कनै शान्ति द्या,न भुईया कि ऐत्या मैणु उदैसी मज डूब्बी गैहिया।"
\v 8 "एस कारणा अऊ तुवा सेईतै बीनती काता कि तैसनी तैसैरा प्रेमेरा प्रमाण द्या,"
\v 9 "केईनि कि मी ऐठणिरै तैइनि बी लिखौरू थ्यु कि तुवा परखी ल्यू, कि सैरिया गला मनणेरै तैईनी तयार भुईया ,कि ना।"
\v 10 जैसैरा तुऐ किछ शम्मा कातै तैस मझ बी माफ कातै केईनि कि मि बी जै शमा क्यौरू आ अगर क्यौरा आ त तुवाड़ै कारण मसीह रै जगता मझ भौ करी श्रमा क्यौरा आ।
\v 11 "कि शैतानेरा ऐसु पन दाव न चैल्या,केईनि कि अई तैस मना युक्ति सेईतै अनजान नांतै।"
\s मझ पौलुसैरि व्याकुलता
\p
\v 12 "कनै जां अऊ मसीह रा सुसमाचार,शुणाणनी त्रोआस मझ या,कनै प्रभु मिडै लिऐ अक दुवार खौलि दित्ता।"
\v 13 "त मिडै आत्माईनि चैन न मैआ,ऐठणिरे तैईनि कि मी अपड़ा भा तितुस न पा,तैन्हा कना विदा भौ करी अऊ मकिदुनियानी चली ग्या।"
\v 14 "पर परमेश्वरैरा धन्यावाद आ जै मसीह मझ असुं सदा उत्सवै मझ लैंता फैरता आ जां आपणै ज्ञानऐरि सुगन्ध आसु दवारा सभनिया जगहि फैलाता ,"
\v 15 केईन कि आई परमेश्वरैरे निड़ उधार पानै बआ आ जां नाश भुणै वआ दोईयो कैरै लिऐ मसीह रै सुगन्ध आंतै।
\v 16 "केथरैनी ती मरनै नीमत म्रत्युरी गन्ध,कनै कैथ्रनी जीवनैरै निमीत जीवनेरी सुगंध,कनै ऐन्हा गल्ला योग्य कैणु आ।"
\v 17 "केईनि कि अई तैन्हां बड़ा कैरै समांन नांतै,जै परमेश्वरेरै वचना मझ मिलावट कातै,पर मनैरी सच्चाई सेईतै,कनै परमेश्वरैरी ओर सेईतै परमेश्वरा उपास्थित जाणि करी मसीह बौलतै।"
\c 3
\s नई वाचारै सेवक
\p
\v 1 केईनि कि अई फिरी अपड़ी वढाई काना लगै?या ऐसु कैथ्रा कैरि नाई सिफारिशेरि पैत्री तुवा कन लैणी या तुवा कना लीणी ऐती।
\v 2 "ऐसेड़ी पैत्री तुऐ आंतै ,जै ऐसैड़ै मना मझ लिखौरी ऐती,कनै सारै मैणु पेहचाहनतै कनै पढतै।"
\v 3 "ए प्रकट मसीह आ, कि जै अई सेवकैरी नाई लिखा कनै जै सियाही सेईतै ना पर जीतै परमेश्वरेरी आत्माई सेईतै पत्थरैरि पेटीया पर ना,पर मना कैरी मांस रूपी पैटया पर लिखौरि आ।"
\v 4 अई मसीह रै दुवारा परमेश्वर पन ऐत्या बी भरौसा रखतै।
\v 5 "ए ना ,कि अई अपड़ै आप सेईतै योग्य नांतै,कि अपड़ीओर सेईतै कुस गलैरा विचार करी सेखिया,पर ऐसैड़ि योग्यता परमेश्वरैरी ओर सेईतै आ।"
\v 6 "जैनि अई नई वाचाईरा सेवक भौणा योग्य भी क्या,शब्देरै सेवक न वरना आत्माईरै,कैईनी शब्द मारता आ पर आत्मा जीवन जितांती आ।"
\v 7 "कनै अगर म्रत्युरी महिमा जैसैरै अक्षर पत्थरा पन खौदै गयौरै थ्यै,तैड़ि तेईनी तेजमय भुई,कि मूसारै मूहां पन लेजैरै कारण घटता बी गांगता हि,इस्राईल तैसैरै मुहां पन द्रष्ति न करी सखतै।"
\v 8 त आत्माईरी बाचा और बी तेजमय महिमा क्यौ न बौणी।
\v 9 "केईनि कि जां दोषी ठैहरणै वाई वाचा तेजोमय महिमा थी,त धार्मिक ठैहरणै बाई वाचा और बी तेजमय क्यौ न भूणी?।"
\v 10 "कनै जै तेजमय महिमा,सै बी तेस तेजैरै कारण जै तैस कना बड़ी करि तेजमय हि,कुछ तेजमय न ठैहरा।"
\v 11 "केईनि कि जां सै जै घटता हि तेजमय हि,त सै जै स्थिर रैहला,हौरा बी तेज मय महिमा किना भौणा।"
\v 12 सै ऐतैई आशा रखीकरि अइ हियावा सेईतै बौलतै।
\v 13 "कनै मूसैरि नाई ना,जैनी अपड़ै मुहा पन परदा सुटौरा हि ताकि इस्राईली तैस घटणे वैई वस्तुरै अन्ता तकैईया।"
\v 14 "पर सै वाचा मतिमन्द भौ ग्यै,केईनि कि आज तेईनि पुरांणै नियम पढतै टैमा तैन्हैरै मना पन वही परदा पियौरा रिहता पर सै मसीह मझ उठी गांहता।"
\v 15 व्यवस्था "कनै आज तेईनी जां कैदि मूसैरि किताब पढि गाहती, त तैन्हैरै मना पन परदा पयौरा रैहता।"
\v 16 "पर जां कैदही तेन्हैरा ह्रदय प्रभुरी ओर फिरना,तां सै परदा ऊठी गांहणा।"
\v 17 "प्रभु त आत्मा आ,कनै जैढी कौढी प्रभुरी आत्मा आ तैढि स्वतंत्रता आ।"
\v 18 "पर जां अई सारा कैरै उघाड़ै चैहरै सेईतै प्रभुरा प्रताप प्रकट भौता, जैनी प्रकारै दर्पण मझ,त प्रभु ला जै आत्मा आ, अई तैस महिमा रूपा मझ अंश- अंश करी बदलतै गांहतै।"
\c 4
\s मिट्टिरै पात्र
\p
\v 1 "एठणीरै तेईनि जां ऐसु पन ऐतैई दया भुई ,कि ऐसुनी सेवा मैइ,त ऐवै हियाव न छडतै।"
\v 2 "पर अइ लज्जाईरै गुप्त कम त्यागी दितै,कनै न चतुराई सेईतै चलतै,कनै न परमेश्वरैरै वचना मझ मिलावट कातै,पर सच प्रकट कारि करि,परमेश्वरेरै सांमणै हर अक मैणुरै विवेका मझ अपड़ी भलाई बिठातैं।"
\v 3 "पर अगर ऐसैड़ै सुसमाचारा पन परदा प्यौरा आ,त ऐ नाश भुणा बआ कैरै तैईनि प्यौरा आ।"
\v 4 "कनै तैन्हा अविश्वासीया कैरै तैईनि,जैन्हेरी मना ऐस संसारेरै दैवता अंन्धी करी दित्ति,ताकि मसीह जै परमेश्वरैरा प्रतिरूप आ,तैसैरा तेजोमय महिमा सुसमाचारैरा प्रकाश तैन्हा पन न चैमकिया।"
\v 5 "केईनि कि अई अपड़ानी न, पर मसीह यीशुरा प्रचार काता,कि सै प्रभु आ,नै अपडै बारै मझ ऐ बौलतै कि अई यीशुरे कारण तुवाड़ै दास आंतै।"
\v 6 "एठणिरै तेईनि कि परमेश्वर आ,जैनि बौलु,कि अंधकारा कना जोति चैमकिया,सैहै असैडै मना मझ चमका करि परमेश्वरैरि महिमा मेरि पहचानैरि ज्योति यीशु मसीह रै चेहरै सेईतै प्रकाशमान भुईया।"
\v 7 "पर ऐसु कन ऐ धन मिट्टिरै भांडा मझ रखौरा आ,कि ऐ आसीम सामर्थ ऐसैड़ी ओर सेईतै ना वरना परमेश्वरेरी ओर सेईते ठैहरैयुणा।"
\v 8 "अई चारौ और सेईतै कलैश त भौगतै आंतै,पर संकटा मझ न पौतै,निरुपाय त ना पर निराश न भौते।"
\v 9 "सताए त गांथै,पर त्यागै न गांथै,गिराए त गांथै,पर नाश न भौतै।"
\v 10 "अई यीशुरि म्रत्यु ऐपड़ी देह मझ हर टैम लै फिरतै,कि यीशुरा जीवन बी ऐसैड़ी दैह मझ प्रकट भुईया।"
\v 11 केईनि कि अई जीवत जी हमैशा यीशुरै कारण म्रत्युरै हथ सौपै गांथै कि यीशुरा जीवन बी ऐसैड़ै मरनहार शैरीरा मझ प्रगट भुईया।
\v 12 म्रत्यु त ऐसु पन प्रभाव डालती आ कनै जीवन तुवा पन।
\v 13 "कनै ऐठणीरै तेईनि कि अई सैहै विशवाशैरी आत्मा आ,सै अई बी विश्वास कातै ऐठणीरै तैईनि बौलतै।"
\v 14 "केईनि कि अई जांणतै जैनी प्रभु यीशु जल्ला,सैहै ऐसु यीशु मझ भागी जांणि करी जलाला,कनै तुवा सेईतै अपड़ै सांमणै उपास्थित करैला।"
\v 15 "केईनि कि सैरि चिजै तुवाड़ै लिए ऐती,ताकि अनुग्रह बड़ा कैरै दुवारा अधिक भुऔ करी परमेश्वरैरी महिमाईरै तेईनी
\s धन्यावाद बी बढैईया।"
\p
\v 16 "एठणिरै तेईनि अई हियाव न छडतै,अगर ऐसैड़ा भेईरी मनुष्यता नाश बी भौ गैहिया तांबी ऐसैड़ा मना भीतरी मनुष्यता दिन प्रतिदिन नाऊअं भौता।"
\v 17 केईनि कि ऐसैड़ा पल भररैरा हेल्का त्या क्लैश तैस ऐसैड़ै तैईनि बड़ा ऐ जरूरी कनै अन्नत महिमा पेईदा काता गांथा।
\v 18 "कनै तैस अई त तकैऊरिया चिजा पर अनदेखिया चिजा बी तकातै रैहतै,केईनि कि तकैऊरि चिजै थौड़ै दिहेरी ऐंति पर अनदेखि चिजै सदा बैणौरी रिईथि।"
\c 5
\s ऐसैढा स्वर्गीय धर
\p
\v 1 "केईनि अई जांणतै,कि तैस जां सुरगा ऐसैड़ा प्रथ्वी पन डैरा सरीखा घर गिरांणा त ऐसुनी परमेश्वरेरी ओर सेईतै अक ऐत्या भवन मैईणा,जै हथै ला बणौरा घर न पर चिरस्थाई आ।"
\v 2 "एस मझ त अई कराहतै,कनै बड़ी लालसा रखतै,कि अपड़ै सुरगैरै घरा पैहन ल्या।"
\v 3 कि एस पैहणनै ला आई नगै न भौणै।
\v 4 "कनै अई ऐस डैरै मझ रैहतै बौझा सेईतै दबौरै कराहतै रेहतै,केईनि कि उतारना न हौरा पेहनणा चांहतै,ताकि सै जै मरन हार आंतै जीवना मझ डुबी गैहिया।"
\v 5 "कनै जैनि अई ऐसै गलैरै तेईनि तयार क्यौरै आंतै,सै परमेश्वर आ,जैनि एसुनी बयानें मझ आत्मा बी दितौरि आ।"
\v 6 "त अई सदा ढाढंसा वेन्यौरे रैहतै,कनै ऐ जाणतै कि जां तेईनि अई देह मझ रैहतै,तां तेईनि प्रभु कना अलग आंतै।"
\v 7 "केईनि कि अई रूपा तका न ,पर विश्वास सेईतै चलतै।"
\v 8 "एठणिरै तेईनि अई ढाढस बान्धै रैहतै,कनै देह सेईतै अलग भौ करि प्रभु सेईतै रैहणा हौरा वी उतम समझतै।"
\v 9 "एस कारणा ऐसेढै मना उमग ऐ आ कि चाहे सेईतै रिहा,चहै न रिहा पर तैस भातै रैहलै।"
\v 10 "केईनि कि जैरूरी आ,कि एसु सारा कैरा हाल मसीह रै सांमणै न्याय आसनेरै सांमणै खुली गाहणा,कि हर मैणु अपडे अपडै भलै बुरै कमैरा बदला जै तेनी देह ला क्यौरै भो गेहिया।"
\s परमेश्वरा सेईतै मेल मिलाप
\p
\v 11 "से प्रभुरा भय मनीकरी एसु लौका संमझातै कनै परमेश्वरा पन प्रकट आ,कनै मिडी आशा ऐ आ कि तुवाडै विवेका पन बी प्रकट भौरा भौणा।"
\v 12 "अइ फिरी बी अपड़ि बढाई तुवाड़ै संमणै न कातै वरना अई अपडै बारै तुवानी घमण्ड कानैरा अवसर दैतै,कि तुऐ तैन्हानी उतर दै सैखिया,जै मना पन न वरना दिखावटी गला पन घमण्ड कातै।"
\v 13 "अगर अऊ बेसुध आ,त परमेश्वरेरै तेईनी,कनै अगर चेतन्य आ,त तुवाड़ै तैईनी।"
\v 14 "केईनि कि मसीह रा प्रेम एसुनी विवश करि दैता,ऐठणीरै तेईनि कि अई समझतै कि,जां एकिरै मरा त सारै मरि ग्यै।"
\v 15 "कनै सै एस निमित्त सारा कैरे तैईनि मरा,कि जै जींता आ,सै आघै कना अपडै लिऐ न जिया पर तेसैरै तैईनि जै तैन्हैरै तैईनि मरा कनै फिरि जीवन जी उठा।"
\s मसीहरी नांऊई स्रष्टि
\p
\v 16 "कनै ऐबै कना अई कुस बी शरीरैरै अनुसार न समझिया,कनै अगर अई मसीह नी बी शरीरैरै अनुसार जाणा,त ऐबै कना एत्या न जाणलै।"
\v 17 "अगर कौ मसीह मझ आंतै त सै नई स्रष्टी आंते,पुरानी बअतै बीति गेई,तका,सै सैरी भौ गेई।"
\v 18 "कनै सैरि गलै परमेश्वरैरी तरफ कना ऐति,जैनि मसीह सेईतै ऐसैड़ा मैल मिलाप करी ल्या,कनै मेल मिलापेरी सेवा ऐसुनी सौपि दिती।"
\v 19 मतलब परमेश्वरै मसीह मझ भौ करी एपु सेईते संसारैरा मैल मिलाप करि ल्या कनऱ तेन्हैरै पापैरा, अपराधेरा दोष तैन्हा पन न ला कनै तैनी मेल मिलापेरा वचन ऐसुनी सौपि दिता।
\v 20 "अइ मसीहरै राजदूत आंतै,मना परमेश्वर एसैड़ै दुवरा समझातै आंतै कि अई मसीह री ओर सेईतै निवेदन कातै,कि परमेश्वरा सेईतै मैल मिलाप करि ल्या।"
\v 21 "जै पापा कना अज्ञात हि,तैसनी ऐसैड़ै तेईनि पाप ठैहरा,कि अई तैस परमेश्वरैरी धार्मिकता बणी गैहिया।"
\c 6
\p
\v 1 "कनै अई जै तैसैरै सैहकर्मी आंतै ऐ बी समझतै,कि परमेश्वरेरा अनुग्रह जै तुवा पन भुआ,व्यर्थ न रैहणै दया,।"
\v 2 "केईनि कि ऐ त बौलता,कि अपड़ी प्रसन्नतारै टैमा तिडी सूणी ली,कनै उदारेरै दिना अऊ तिड़ी सहायता कि तका,ऐमही सै प्रसन्तारा टैम आ,तका,ऐमही उदारैरा दिन आ।"
\v 3 "अइ कुस गलै मझ ठौकर खांणैरा कौ बी अवसर न दैतै,कि ऐसैढी सेवाई पन कौ दौष न ऐईछइया।"
\v 4 "पर हर गलै सेईते परमेश्वरैरै सेवका कैरी नाई अपड़ा सदगुणा प्रकट कातै,बडै धैर्य सेईतै क्लेशा सेईतै दरिद्रता सेईतै,संकटा सेईतै।"
\v 5 "कोड़ै खांणा सेईतै,कैद भौणा सेईते,हुल्लड़ा सेईतै,परिश्रम सेईतै,जागतै रैहणा सेईतै भ्रुखणै,उपवास काना सेईतै।"
\v 6 "पवित्रता सेईतै,ज्ञान सेईतै धीरज सचैई सेईतै प्रेम ,क्रपालुता निष्कपट सेइतै,पवित्र आत्मा सेईते।"
\v 7 "सच्चे प्रेमा सेईतै,सत्यैरै वचना सेईतै,परमेश्वरेरी सामर्थ सेईते,धरमकताईरै हथियारा सेईतै जै दैहणै बाए आंतै।"
\v 8 "आदर कनै निरादर से महिमा,दुरनाम कनै सुनाम से,यद्यापि भरमानै बआ कैरे जै मालूम भौतै,ताबि सच्चे आंतै।"
\v 9 "अन जाणै अद्ष्य आंतै ताबि प्रसीध आंतै ,मरता जैत्यै कनै तका जीवत आंतै,मार खाणै वाय सद्रश्य आंतै पर प्राण सेईते मारै न गांहतै।"
\v 10 "शोक करनै वअ कैरै समान पर सर्वदा आनन्द कातै,कगाला कैरे जैत्यै,पर बड़ा धनवान बणा दैते एत्यै आतै जै ऐसु कन किछ ना तांबि सब किछ रखतै,"
\v 11 "हे कुरिन्यियों,अई खुलि करि तुवा सेईते गलै कि,ऐसैड़ा मना तुवा धैरै खुलौरा आ।"
\v 12 "तुवाडै तेईनी ऐसैड़ै मना मझ कुछ सकेत ना,पर तुवाढे मना मझ सकेती आ।"
\v 13 "पर अपड़ै लडकै वाए जांणि करी तुवा सेईतै बौलता,कि तुऐ बी तैसैरै बदलै मझ अपड़ा मना खौलि दया।"
\s असमाण जुए मझ न जुता
\p
\v 14 "अविश्वासिया सेईतै असमान जुए मझ न जुतो,केईनि कि धरमकता कनै सहभागिता अधर्मेरा क्या मेल जोल?या ज्योति कनै दासैरि क्या संगति?"
\v 15 कनै मसीह रा बलियालरै साथ क्या लगाव?या विश्वास ऐरै साथ अविश्वासिरा क्या नाता।
\v 16 "कनै मूरता सेईतै परमेश्वरैरै मंदरा क्या सम्बन्ध,केईनि कि अई त जीतै परमेश्वरेरा मन्दिर आ,जे परमेश्वरै बौलौरू आ कि अउ तैन्हा मझ बसैला कनै तैन्हा मझ चलैला,कनै अऊ तैन्हैरा परमेश्वर भौला कनै सै मिडै लौक भौलै।"
\v 17 "एठणिरै तेईनि प्रभु बौलता,कि तैन्हा कना निकआ कनै अलग रैहा,कनै अशुध चिजा मेई छुआ,त मौ तुऐ ग्रहण कानै,।"
\v 18 "कनै तुवाड़ा पिता भौणा,कनै तुऐ मिडै बच्चै कनै बैच्चि भौणी,ऐ सर्वशक्तिमान प्रभु परमेश्वरैरा वचन आ।"
\c 7
\p
\v 1 "से हे पियारयो जां कि प्रतिज्ञाएं ऐसुनी मेई,त ऐईछा,अई अपड़ै शरीरा कनै आत्माईरी सैरी अशुधता सेईतै शुध कातै,कनै परमेश्वरैरा डर रखतै पवित्रता सिध्द कातै।"
\s पौलुसैरा आनन्द
\p
\v 2 "एसुनी अपड़ै ह्रदय मझ जगा दय्या अई न कुस सेईतै अन्याय क्या,न कौ बिगाड़ा,कनै न कौ ठगा।"
\v 3 अऊ तुवानी दौषी ठैहरांणनी ऐ न बौलता केईनि कि अऊ पेहिलै बौलि चुकौरा आ कि तुऐ मना मझ बसी चुकौरै आंतै कि अई तुवाड़ै तेईनी जीवत मरणनी तयार आंतै।
\v 4 "अऊ तुवा सेईतै बड़ै हियाब सेईतै बौलता,मु त्वा पन बड़ा धमण्ड आ अऊ शान्ति सेईतै भैरि ग्या अपड़ै सारै क्लेशा मझ अऊ आनन्द सेईतै भरपूर रैहता।"
\v 5 "केईनि कि जां अई मकिदुनिया मझ यै,ता बी ऐसेड़ै शरिरनी चैन न मैआ,पर अई चारौ और सेईतै क्लेश पांतै थ्यै,भेईर लड़ैई थी,भीतर भयंकर गलै थी।"
\v 6 तांबी दीनानी शान्ती दैणै वाए परमेश्वरै तितुसा ऐईणा सेईतै ऐसुनी शांन्ति दिति।
\v 7 "ओर न केवल तैस एईणा पन पर तैसेरी शान्ति सेईतै बी,जै तैसनी तुवैड़ी ओर सेईतै मैऔरी थी,कनै तैनी तैसेरी लालसा ,कनै तुवाड़ै दुख कनै मिडै तेईनि तुवाड़ी धुनैरा सुसमाचार ऐसुनी शुणा,जैनी ला मौनी हौरा बी आनन्द भुआ।"
\v 8 "केईनि कि अगर मी ऐपड़ी पैत्री सेईतै तुऐ शोकित क्यै,पर तैस कना पछतापा ना जै पेहिलै पछताता हि केईनि कि अऊ तकाता कि तैस पैत्री कना शोक त हि पर थौड़ी देर तेईनि भुआ।"
\v 9 "पर आनन्दित आपर ऐठणीरे तेईनी न कि तुवानी शौक पहुचा वरना ऐठणीरै तैईनी कि पर एठणीरै तैईनि कि तुऐ तैस शौकैरै कारण मन फैरा,केईनि कितुवाड़ा शौक परमेश्वरेरी इच्छाई अनुसार हि,कि ऐसेड़ी ओर सेईतै तुवानी कुस गलैरी हानि न पुज्या।"
\v 10 केईनि कि परमेश्वर भक्तिरा शोक ऐत्या पश्चाताप पेईदा काता जैसैरा कारण उदार आ कनै फैर तैस सेईतै पछताणू न पौणु पर संसारि शौक म्रत्यु पेईदा काता।
\v 11 "से तका कि ऐसै गलै सेईतै कि तुवा परमेश्वर भक्तिरा शौक भुआ तुवा मझ कैथरी उतेजना आ कनै प्रतिउतर कनै रिस,कनै डर,लालसा,कनै धुन कनै पलटा लैणैरा विचार पेईदा भुआ तुऐ हर हिसाबै ऐ शुध करी लुहाऊ कि तुऐ ऐसै गलै मझ निर्दोष आंतै।"
\v 12 "फिरि जै मी तुआ कन लिखौरू थ्यु,सै न त तैसैरै कारण लिखा,जैनि अन्याय क्या कनै न तैसैरै कारण अन्याय क्या,पर ऐठणीरै तैईनि तुवाड़ी उतेजना आ जै ऐसैड़ै तेईनि आ सै परमेश्वरैरै सामणै तुवा पन प्रकट भौ गैहिया।"
\v 13 एसैरै कारण ऐसुनी शान्ति भुई कनै ऐसेड़ी ऐसै शान्ति सेईतै तितुसेरै आनन्देरै कारण हौरा बी आनन्द भुआ केईनि कि तैसैरा आत्मा बी तुवा सारा कैरै कारण हरा भरा भौ ग्या।
\v 14 "केईनि कि अगर मी तेसैरै सांमणै तुवाड़ै बारै कुछ धमण्ड लुहआ ,त लज्जित न भुआ,पर जिही अई तुवा सेईते सच- सच गलै बौलि दित्ति,तिहिऐ ऐसेड़ा घमण्ड तुहालणा तितुसा कन बि सच निकआ।"
\v 15 "कनै तैस तुवा सारा कैरा आज्ञाकारी भौणा याद ऐईता,कि केईनी तुऐ डरतै मना कनै कंपतै तैस सैईतै भैट कि त तसैरा प्रेम तुवा धैरै हौरा बी बढता गांथा।"
\v 16 अउ आनन्द काता कि तुवाड़ि ओर सेईतै मु हर गलै मझ ढाढस भौता।
\c 8
\s उदारता पूर्वक दान दैणा
\p
\v 1 "अब हे भैइयो,अई तुवानी परमेश्वरेरै तैस वरदानैरा समाचार दैतै,जै मकिदुनियारी कलिसिया पन भुआ।"
\v 2 कि क्लेशेरी बड़ी परिक्शा मझ तैन्हेरै बड़ै आनन्द कनै भारी कंगालपन बढी गाहणा मझ तैन्हेरी उदारता बढी बढि गेई।
\v 3 कनै तैसैरै बारै मिड़ि ऐ गवाही आ कि तैन्हे अपड़ी सामरथि भरी वरना सामरथि सेईतै बी भेईर मना कना दिता।
\v 4 कनै ऐस दाना मझ पवित्र लौका केरी सेवाई सहभागिता भौणैरै दयाईरै बारै मझ ऐसु सेईतै बार- बार बिनती की।
\v 5 कनै जै ऐसु सेईतै आशा कियौरि थी तेतैई ना वरना तैन्हे प्रभुनी फिरी परमेश्वरेरी इच्छाई सेईतै ऐसुनी बी अपड़ी ताई दै दित्ति
\v 6 "एठणिरै तेईनि अई तितुस समझा,कि जै पेहिलै शुरू क्यौरा हि,सैहै तुवाड़ै बीच मी ऐस दानेरै कमा पुरा काननी बी करी ल्या।"
\v 7 "से जैत्या हर गले मझ अर्थात विश्वास वचन ज्ञान कनै हर प्रकारैरै यत्ना मझ,कनै तैस प्रेमा मझ,जै ऐसु सेईतै रखतै बढतै गांथै,बैसै ऐस दानेरै कमा मझ बी बढतै गाहा।"
\v 8 "अउ आज्ञारी रीती पन न,पर हौरा कैरै उत्साह सेईतै तुवाड़ै प्रेमेरी सच्चाई परखणानी बौलता आ।"
\v 9 तुऐ ऐसैड़ै प्रभु यीशु मसीह रा अनुग्रह जांणतै कि सै धनी भौ करी बी तुबाढै तैईनि कगांल भौ ग्या ताकि तैसेरै कंगाल भौणे ला तुऐ धनी भौ गैहिया।
\v 10 "कनै ऐस गलै मझ मिडा विचार ऐहै आ,केईनी कि ऐ तुवाडै तैईनी अच्छा आ,जै अक साल सेईतै न त केवल ऐस कमा करना मझ ,पर ऐस गलै चांहणा मझ बी प्रथम भुईथ्यै।"
\v 11 "एबै ऐ कम पुरा करा,कि जै इच्छा काना मझ तुऐ तयार थ्यै ,तेहयै अपड़ी- अपड़ी पंजीरै अनुसार पुरा करा।"
\v 12 केईनि कि अगर मनैरी तयारी भुईया त दान तैसैरै अनुसार ग्रहण बी भौता जै तैस कन आ कि तैसेरै अनुसार जै तैस कन ना।
\v 13 ए न कि हौरा चैन कनै तुवानी क्लेश मेईया।
\v 14 "पर बराबरिरैरै विचारा सेईतै ऐस टैमा तुबाड़ी बढती तेन्हेरी घटि मझ कम ऐईछया,ताकि तेन्हा मझ बढती बी तुवाड़ी घटी मझ कम एईछया,कि बराबरी भौ गैहिया।"
\v 15 जै लिखौरा आ कि जैनी बड़ा बटौरा तैसैरा किछ जादा न निकला कनै जैनि थोड़ा बटोरा तैसैरा किछ घट न निकला।
\s तीतुस कनै तैसैरै सहकर्मी
\p
\v 16 "कनै परमेश्वरेरा धन्यवाद भुईया,जैनी तुवाड़ै तेईनी सैहै उत्साह तितुसेरै मना मझ सुटी दिता।"
\v 17 कि तैनी ऐसैडा समझाना मनि ल्या वरना बैड़ी उत्साही भौ करी सै अपड़ी ईच्छाई सेईतै तुवा कन ग्या।
\v 18 कनै अई तैस सेईतै सै भा भेईजा जैसैरा ना महिमा सुसमाचारेरै प्रचार बारै सारै बारै कलिसिया मझ फैलौरा आ।
\v 19 "कनै ऐथ्रा ना,पर सै कलिसिया सेईतै चुणा बी ग्या कि ऐस दानैरै कमैरै तैईनि ऐसु सेईतै गैहिया कनै अई ऐ सेवा ऐठणीरे तैईनि कातै कि प्रभुरी महिमा कनै ऐसैड़ै मनैरी तयारी प्रकट भौ गैहिया।"
\v 20 "अइ ऐसै गलै मझ चौकस रैहतै,कि ऐस उदारताईरै कमैरै बारै मझ जैसेरी सेवा अई कातै कौ ऐसु पन दोष न लैईया।"
\v 21 "केईनि कि जै गलै केवल प्रभुरै नीढ नैति,पर मैणुरै नीढ बी भली ऐति अई तैन्हैरी चिन्ता कातै।"
\v 22 "कनै अई तेन्हा सेईतै अपडा भा भेईजोरा आ,जै अई बार- बार परखी करी बड़िया गला मझ उत्साही पाऊरा आ,पर ऐबै तुवा पन बड़ा भरौसा आ ,ऐस कारणा सै हौरा बी जादा उत्साही आ।"
\v 23 "अगर कौ तितुसैरै बारै मझ पुछया,त सै मिडा साथी आ,कनै तुवाड़ै तेईनी सै मिडा सहभागि आ,अगर मिडै भाईया कैरै बारै पुछया त सै कलिसिया कैरै भेइजणांरै मसीह री महिमा आ।"
\v 24 से अपड़ा प्रेम कनै ऐसैडा सै घमण्ड जै तुवाडै बारै मझ आ कलिसिया सेरै संमणै तैन्हा सिध करी लुहआ।
\c 9
\s सेऊगिया मैसिहंनी सहयता
\p
\v 1 "एवै तैस सेवाईरै बारै जै पवित्र लौका कैरै तेईनी कि गांथी,मु तुवानी लिखणा जरूरी ना।"
\v 2 "केईनि कि अऊ तुवाड़ै मनैरी तयारी जांणता,जैसैरै कारण अऊ तुवाड़ै बारै मझ मकिदुनियारै सांमणै घमण्ड दिखांता कि अखयारै लौक अक साल सेईते तयार भौरांतै कनै तुवाड़ै उत्साहै बड़ै उभारै।"
\v 3 "पर मि भाई ऐठणीरै तेईनी भेईजै कि अई जै घमण्ड तुवाड़ै बारै लुहआ सै ऐस गलै बेकार न ठैहरैयुणा,पर जै मी बौलु,तिहयै तुऐ तयार रैहा।"
\v 4 "एत्यु न भुईया,कि कौ मकिदुनी मु सेईते ऐईछया,कनै तुवा तयार न पेईया,त क्या जांणै,ऐस भरोसैरै कारण अई लज्जित आंतै।"
\v 5 "एठणिरे तेईनि मि भाईया सेईतै बीनती काना जैरूरी समझा कि सै पेहिलै सेईतै तुवा पास गैहिया,कनै तुवैड़ी उदारता फल जैसैरै बारै मझ पेहिलै कना वचन दितौरा हि,तैयार करी रखै,कि ऐ दबाबा सेईतै न पर उदारतैरै फलैरी आशीष तैयार भुईया।"
\s दान किहि दैणा
\p
\v 6 "पर आशीष त ऐआ कि जै थौडा बांता कटैला बी,कनै जै जादा बांता सै जादा कटैला।"
\v 7 "हर अक जन जै मना मझ ठैनिया बैसा दान कैरिया न कुढ- कुढ करी,कनै न दबाव सेईतै,केईनि कि परमेश्वर हर्ष सेईतै दैणै बाए सेईते प्रेम रखता।"
\v 8 "कनै परमेश्वर सारै प्रकारा सेईतै अनुग्रह तुवानी बहुतायत सेईतै दै सखता जैस सेईतै हर गल कनै हर टैम सब किछ जै तुवा जैरूरी आ,तुवा कन रिहा कनै हर अक कमैरै तेईनि तुवा कन बडु किछ भुइया।"
\v 9 "जै लिखौरू आ तैनी बिथरा,तैनी कगालंनी दान दिता,तैसैरा धरम सदा बणौरा रैहणा।"
\v 10 "से जै बाणै बाएनी बीज कनै भोजनानी रोटी दैता सै तुवानी बीज दैला,कनै तैस फलवंत करैला और तुवाड़ै धरमरै फला बढाला।"
\v 11 "कि तुऐ हर गलै सब प्रकारेरी उदारतारै तैईनी जै ऐसैड़ै ला परमेश्वरेरा धन्याबाद करांती,धन्वान भौणै।"
\v 12 "केईनि कि ऐस सेवाई पूरा कनै ला,न केवल पवित्र लौका कैरी घटि पुरी भौति,पर लौका कैरी और सेईतै परमेश्वरैरा बड़ा धन्यावाद भौता।"
\v 13 "केईनि कि ऐस सेवाईरा प्रमांण लै करी सै परमेश्वरेरी महिमा प्रकट कातै,कि तुऐ मसीह रा सुसमाचार मनी करी तैसेरै अधीन रैहतै,कनै तैन्हेरी कनै सारा कैरी सहायता काना मझ उदारता प्रकट कातै रैहतै।"
\v 14 कनै सै तुवाड़ी तेईनी प्रार्थना कातै कनै ऐठणीरै तैईनि कि तुऐ परमेश्वरैरा बड़ा अनुग्रह आंतैतुवाडी लालसा कातै रैहतै।
\v 15 "परमेश्वरा तैसरै तैस दाना कैरै तेईनी जै तैसैरै वर्णन सेईतै भेईर आ,धन्यावाद भुईया।"
\c 10
\s पौलुसैरा अधिकार
\p
\v 1 "अउ सैहै पौलुस जै तुवाड़ै संमणै दीन आ,पर पीठ पिछै तुवाड़ी ओर सेईतै साहस काता,कि तुवानी मसीह री नम्रता कनै कोमलतारै कारण समझता।"
\v 2 "अउ ऐ वीनति काता कि तुवाड़ै सांमणै मु निर्भय भौकरी सहस न काना पेईया,जै कि कैथरानी जै ऐसु शरीरैरै अनुसार चलणै वायै समझतै वीरता तकाणैरा विचार काता।"
\v 3 "केईनि कि अई शरीरा मझ चलतै फिरतै,ताबि शैरीरैरै अनुसार न लड़तै।"
\v 4 "केईनि कि ऐसैड़ै लड़ाईरै हथियार शरीरन नांतै,पर गढा ढा दैणेरै तेईनी परमेश्वरैरै दुवारा सामर्थी आंतै।"
\v 5 "से अई मनेरि कल्पनाईया,कनै हर अक ऊची गल,जै परमेश्वरेरी पैहचानैरे विरोधा मझ उठती,खण्डन काति कनै हर अक भावना बशा करी करि मसीह रा आज्ञाकारी बणा दैता।"
\v 6 "कनै तयार रैहतै कि जां तुवाड़ा आज्ञा मनणा पुरा भौ गैहिया,त हर अक प्रकारेरि आज्ञा न मनणैरा पलटा लेया।"
\v 7 "तुऐ ऐन्हा गला तकांतै जै टिरा कैरे संमणै ऐती,अगर कुसकियै अपड़ै पन भरौसा भुआ,कि अऊ मसीहरा आ त सै ऐ बी जाणी लिया कि जै सै मसीह रा आ बैसै अइ बी आं।"
\v 8 "केईनि कि अगर अऊ तैस अधिकार रैरै बारै मझ घमण्ड लुहाऊ,जै प्रभु तुवां विगाड़ना न पर बणाणनी दिता त लज्जित न भुणा।"
\v 9 ए अऊ ऐठणीरै तैईनी बौलता कि पत्रीया कैरै दुवारा तुवा डरांणै बआ न ठैहरू।
\v 10 केईनि कि बौलतै कि तैसेरी पैत्री त गम्भीर कना प्रभाब शाली आं पर जां तकातै कि सै शैरीर रैरा कमजोर कनै हैरना मझ हल्का लगता।
\v 11 "जै ऐसा बौलता,सै ऐ सैमझीया कि जै पिठि पिछै प्रोत्साना मझ ऐसैड़ै वचन आंतै बैसै ऐ तुवाड़ै संमणै ऐसैड़ै कम बी भौणै।"
\v 12 "केईनि कि ऐसु ऐ हियाव ना कि अई अपढै आपनी तेन्हा मझ ऐत्यै कैथरै सेईतै गिणेलै,या तेन्हा सेईतै मिलाणै,जै अपड़ी प्रशंसा कातै,कनै- कनै अपड़ै आपनी नापतौल एकी दुऐ सेईतै मिलान करी- करी मूर्ख ठेहहरातै।"
\v 13 "अइ त सीमाई सेईतै भेईर घमण्ड कैदि न करैलै,पर तैसै सीमाई तेईनी जै परमेश्वरे जै ऐसैढै तैईनी ठैहरा दिति,कनै तैस मझ तुऐ बी ऐईछि गैइ कनै तैसै अनुसार घमण्ड बी करैलै।"
\v 14 "केइनि कि अई ऐपढी सीमाई सेईतै भेईर अपढै आपनी बढाणा ना चांहतै,जिही कि तुवा तेईनी न पुजणैरी दशाई मझ भुन्ता,वरना मसीह रा सुसमाचार शुणातै तुवा तेईनी पुजि चुकै।"
\v 15 "कनै अई सीमा कना भेईर हौरा कैरै परिश्रमा पन घमण्ड न कातै,पर ऐसु आशा आ, कि जै -जै तुबाडा विश्वास बढता गांथा त्यु- त्यु अई अपड़ी सीमाईरै अनुसार तुवाडै कारण हौरै बी बढतै गांथै।"
\v 16 "कि अई तुवाड़ै सिवाना कना आघै बडी करी सुसमाचार शुणैईया,कनै ऐ न कि अई हौरा केरी सिमाई बिच बंणै बणाऐ कमा पन घमण्ड कैरिया।"
\v 17 "पर जै घमण्ड कैरिया,सै प्रभु पन घमण्ड कैरिया।"
\v 18 "केइनि कि जै अपड़ि बड़ाई काता,सै न,पर जैसैरी बड़ाई प्रभु काता,सैहै ग्रहण किया गांथा।"
\c 11
\s पौलुस कनै झुठै प्रेरित
\p
\v 1 "अगर तुऐ मिडि थौढी मुर्खता सह लैतै त क्या भला भुन्ता,हां मिडि सह बी लैतै ।"
\v 2 "केइनि कि अऊ तुवाड़ै बारै ईश्वरिय धुन लांता रैहता,ऐठणीरै तेईनी मी ऐकिऐ पुरुषा सेईतै तुवाड़ी गल लगाऊरी आ कि तुवा शुध कुवारिरि नाई मसीह नी सौंपी दियू।"
\v 3 "पर अउ डरता कि जिही सांपै ऐपड़ी चतराई सेईतै हव्वा वेहकाई,तिहै तुवाडै मना तैस सिधैई कनै पवित्रता सेईतै जै मसीह सेईतै भौणी चैहती कैदि भ्रष्ट न भुईया।"
\v 4 "अगर तुवा कन ऐईछी कुस दुऐ यीशुरा प्रचार कैरिया,जैसैरा प्रचार अई न क्या,या कौ हौरी आत्मा तुवा मेईया,जै पेहिलै न मैऔरी थी,या हौरा कौ सुसमाचार जैस तुऐ न पेहिलै मना,त तुवाड़ा सैहना ठीक भुन्ता।"
\v 5 "अउ त समझता ,कि अऊ कुसै गलै कना बड़ै कना बड़ै प्रेरित कना घट ना।"
\v 6 "अगर अऊ व्यक्तित्वा मझ अनाड़ी आ,तां बी ज्ञान मझ ना,वरना अई ऐस हर गलै मझ सारा पन तुवाड़ै तेईनि प्रकट न क्या।"
\v 7 "क्या ऐस मझ मी किछ पाप क्या,कि मी परमेश्वरैरा सुसमाचार सेंत मैत शुणा,कनै अपडै आपनी नीचा क्या,कि तुऐ ऊचै भौ गाहा।"
\v 8 "मि हौरा कलिसिया लुट्टा मतलब मी तैन्हा कना मैजदूरी ली,ताकि तुवाड़ी सेवा करू।"
\v 9 "कनै जां तुवा सेईतै हि,कनै मु घटी भुई,त मी कुस पन भार न दित्ता,केईनि कि भेईयै,मुकिदुनिया सेईतै ऐईछी करी मिड़ी घटि पुरी कि,कनै मी हर गलै पन अपड़ै आपनी तुवा पन भारा कना रौका,कनै रौकै रैहला।"
\v 10 "अगर मसीह री सच्चाई मुअ मझ आ, त अखया दैशा मझ ऐस सेईतै न रोकैला।"
\v 11 कुठणीरे तैईनी?क्या ऐठणीरै तैईनि कि अऊ तुवा सेईतै प्रेम रखता?परमेश्वर ऐ जांणता आ।
\v 12 "पर जै अऊ काता ,सैहै काता रैहला,कि जै लौक दांव ढुढतै,तैन्हा अऊ दाव पांणा न दैला,ताकि जैस गलै मझ सै घमण्ड कातै,तैस मझ सै ऐसैड़ै समान ठैहरैयुणा।"
\v 13 "केइनि कि ऐत्यै लौक झूठै प्रेरित,कनै छल सेईतै कम कानै वाऐ,कनै मसीह रा प्ररिता कैरा रूप धरणै वाए आंतै।"
\v 14 कनै ऐ हैरैनीरी गल ना केईनि कि शैतान ऐपुऐ ज्योतिमय स्वर्गदूता कैरा रूप धारण काता।
\v 15 "से अगर तैसैरै सेवक बी धरमरै दास कैरा रूप धैहस्त्रोन,त किछ बड़ी गल ना पर तैन्हैरा अन्त तैन्हैरा कमा कैरै अनुसार भौणा।"
\s प्रेरितैरै रूपा मझ पौलुसैरा दुखभोग
\p
\v 16 "अउ फिरी बौलता,कौ मू मुर्ख न सेनझिया,न त मूर्खै समझी करी मिड़ी सैही ल्या,ताकि थौडा त्या अऊ बी घमण्ड करू।"
\v 17 एस वेधडक घमण्डा सेईतै बौलणा मझ जै कुछ अऊ बौलता सै प्रभुरी आज्ञाईरै अनुसार न पर मन अधिकार सेईतै बौलता।
\v 18 "जां कि बड़ै लौक शरीरैरै अनुसार घमण्ड कातै , अऊ बी धमण्ड करैला।"
\v 19 तुऐ त समझदार भौ करी मुर्खा कैरी सह लैतै।
\v 20 "केइनि कि जां तुवा कौ दास बणा लैता,या खा गांथा या फंसाई लैता,या अपड़ै आपनी बड़ा मनता,या तुवाड़ै मुहा पन थप्पड मारता,तुऐ त सह लैतै।"
\v 21 "मिडा बौलणा अनादरेरी रीति पन ना,मना कि अई निर्बल थ्यै,पर जैसेरी गलै पन कौ हियाव काता त अऊ बी हियाब काता। "
\v 22 "क्या सै इब्रानी आंतै,अऊ बी आ क्या सै इस्राइली आंतै अऊ बी आ क्या सै अब्राहिमैरै वंशैरै आंतै,अऊ बी आ,क्या सै है मसीहरै सेवक आंतै।"
\v 23 "अउ तैन्हा कना बढी करी आ,जादा मेहनत काना सेवका मझ बार- बार कैद भौणा कना,कोडै खाणा मझ मसीह बार- बार म्रत्युरै जौखमा मझ।"
\v 24 पंज बार मी यहुदिया कैरै हथ उन्तालीस- उन्तालीस कौडै खई।
\v 25 "त्रा बार बैतें खैई,अक बार पत्थराव क्या,त्रा बार जहाज जैन्हा मझ अऊ चढा,भगि ग्या,अक रात धियाड़ी संमुद्रा कटि।"
\v 26 "अउ बार- बार यात्राईया मझ,नेदिया मझ जोखम,डाकुआ कैरै जोखमा मझ,ऐपड़िया जातिया वआ जोखमा मझ,अन्याजातिया सेईतै जोखमा मझ,नगरा कैरै जोखमा मझ,जंगला केरै जोखमा मझ,संमुद्रा मझ झूठा भेईया कैरै बिच जोखमा मझ।"
\v 27 "परिश्मा कनै कष्टा मझ,बार- बार जागतै रैहणा मझ,भ्रुखणै प्यास,बार- बार उपवास काना मझ,जाड़ा मझ,उघाड़ै रैहणा मझ।"
\v 28 हौरिया गला मझ जैन्हैरा अऊ वर्णन अऊ न काता सैरिया कलिसिया कैरी चिन्ता हर धियाड़ी मू दबांती आ।
\v 29 कुसेरी निर्वता सेईतै अऊ निर्वल न भौता?कुसैरी ठौकरी खाणै ला मिडा जी न दुखता।
\v 30 "अगर घमण्ड कान जैरूरी आ, त अऊ अपड़ी निर्बलताईरी गल्ला पन करैला।"
\v 31 "प्रभु यीशुरा परमेश्वर कनै पिता जै युगायुग धन्य आ,जांणता आ,कि झुठ न बौलता।"
\v 32 "दमिश्क मझ अरितास राजेरी और सेईतै जै हाकिम हि,तैनि मु पकडनी दमिशिकया कैरै नगरा मझ पैहरा बिठाऊरा हि।"
\v 33 "कनै अऊ टौकरै मझ खिडकी बतै भीत पन सेईतै उतारा ग्या,कनै तैसैरै हथा कना बची निकआ।"
\c 12
\s पौलुसैरा दिव्य दर्शन कनै कमजोरी
\p
\v 1 "मगर घमण्ड काना मिडै तेईनि ठीक ना तांबी कांना पौता,त अऊ प्रभुरै दितौरे दर्शना कनै प्रकाशा कैरी चर्चा करैला।"
\v 2 "अउ मसीह मझ ऐकि मैणू जांणता,चौहदा साल भुऐ न जाणै देह सेईतै,न जांणै देह रहित,परमेश्वर जांणता,ऐत्या मैणू तीसरै सुरगा तेईनी उठाई ल्या।"
\v 3 "अउ एत्यै मैणु जांणता न जांणै देही सेईतै,न जांणै देह रहित परमेश्वर ऐ जामणता।"
\v 4 "कि सुरगा लौका उठाई ल्या कनै ऐतैई गल शूणी जै बौलणै लायक ना,कनै जै मुहा पन लांणी मैणुआं ठीक ना।"
\v 5 "एत्यै मैणू पन त अऊ घमण्ड करैला,पर अपडै पन ऐपड़ी निर्बलताई छड़ी करी,अपड़ै बारै घमण्ड न करैला।"
\v 6 "केइनि कि अगर अऊ घमण्ड काना चाहू तांबी मूर्ख न भौणा,केईनि कि सच बौलणा तांबी रुकि गांथा,एत्यु न भुईया कौ मु तकांता आ,या मु कना शूणता,मू कना बढी करी सेमझीया।"
\v 7 "कनै ऐठणीरै तेईनि कि अऊ प्रकाशा कैरी बहुतायत सेईतै फुल्ली न गैहिया,मिडै शरीरा मझ अक कांटा चुभा मतलब शैतानेरा अक दूत कि मौनि घूसै मारै ताकि अऊ फुल्ली न गैहिया।"
\v 8 "एठणिरे बारै मी प्रभु सेईतै त्रा बार बिनती कि ,कि मु कना ऐ दूर भौ गैहिया।"
\v 9 "कनै तैनि मु सेईतै बौलु,मिडा अनुग्रह तिडै तैईनि बड़ा आ,केईनि कि मिडा सामर्थ निर्बलताई मझ सिध भौति,ऐठणीरै तेइनि अऊ बड़ै आनन्द सेईतै अपड़ी निर्बलताई पन घमण्ड करैला,कि मसीह री सामर्थ मु पन छाऊरी काति रेहिया।"
\v 10 "एस कारणा अऊ मसीह रै तैईनि निर्बता,कनै निन्दाया मझ,कनै दरीद्रया मझ,कनै उपद्रवा ,कनै संकटा मझ प्रसन्न आ,केईनि कि जां अऊ निर्बल भौता,ताबी बलवन्त भौता।"
\s कुरिथिया कैरै तैईनि पौलुसैरी चिन्ता
\p
\v 11 "अउ मूर्ख त बणा ,पर तुऐ मू सेईतै ऐ बरबस करा,तुवा त मिडी प्रशंसा कानी चेहिति,केईनि कि अगर अऊ किछ बी ना,ताबि तैन्हा बडा प्रेरित सेईतै किछ गला मझ घट ना।"
\v 12 "प्रेरित कैरै लक्शण बी तुवा मझ सब प्रकारैरै धीरज सहीत चिन्ह,कनै अदभुत कम,कनै सच कमा सेईतै तुहाऐ। "
\v 13 "तुऐ कैणूई गलै या कलिसिया मझ कम थ्यै,केवल ऐस मझ कि मी तुवा पन अपडा भर न रखा,मिडा ऐ अन्याय माफ करा।"
\v 14 "तक्का,अऊ त्रि बार तुबा कन ऐईणानी तयार आ,कनै अऊ तुवा पन कौ भार ना रखैला,केईनि कि अऊ तुवाड़ी संम्पति ना,वरना तुवा ऐ चांहता,केईनि कि लड़कै बाए माइ बबा धन बटोरना न चेहिता,पर माइ बबा लड़के बाए कैरै तेईनि।"
\v 15 "अउ तुवाड़ि आत्माईरै तेईनि बड़ै आनन्द सेईतै खर्च करैला,वरना ऐपु बी खर्च भौ गाहला,क्या जैथरा बढि करी तुवा सेईतै प्रेम रखता,उतना घटिकरी तुऐ मु सेईतै प्रेम रखैलै।"
\v 16 "ऐसा भौ सखता आ कि मी तुवा पन बौझ न डाला,पर चतुरैइ सेईतै तुवानि धौखा दैकरी फंसाई ल्या।"
\v 17 "भला जै मी तुवा कन भेईजा,क्या तेन्हा मझ कुस्केरै दुवारा मि छल सेईतै किछ तुवा क्ना लै ल्यु?"
\v 18 "मि तितुस संमझाई करी तैस सेईतै सै भा भेईजा,त क्या तितुस छल करी- करी तुवा सेईतै कुछ ल्यु क्या अई एकिऐ ऐ आत्माई के चलाऐ न चलै?क्या एकिऐ लीकै पन न चलै?"
\v 19 "तुऐ ऐम्ही तेईनि समझतै भौणै कि अई तुवाडै सांमणै प्रत्युत्तर दैतै आंतै,अई त परमेश्वरा उपास्थि जांणी करी मसीह मझ बौलतै,कनै है पियारयो,सैरि गलै तुवैढि उन्नतिरै तैईनि बौलतै।"
\v 20 "केइनि कि मु डर आ किही ऐसा न भुईया कि अउ एईछि करि जै चांहता आ,तैसा न पेईया,कनै मु बी जै तुऐ न चांथै वैसा ही पैईया,कि तुवा मझ झगडा,डाह क्रोध,विरोध,ईष्य्रा चुगली,अभिमान कनै बखैडै भुईया।"
\v 21 "कनै मिडा परमेश्वर कंही मौ फिरी तुवाडे ऐढी ऐईणानी मु पन दबाव डैलिया कनै मु बडा कैरै तैईनि फिरी शौक काना पुईया,जैन्है पैहिलै पाप क्यौरा हि,कनै तैस अशुध कम,कनै व्यभिचार,कनै लुचैपना सेईते,जै तैन्है क्यै,मन न फैरा।"
\c 13
\s लाष्ट चेतावनी
\p
\v 1 "एबै तुवा कन एईता आ,दो या त्रा गवाहा कैरै मुहा सेईतै हर बार अक गल ठैहराई गांहणी।"
\v 2 "जिही जां दुई बार तुवा सेइतै हि,सै तिहिऐ ऐबै दूर रैहतै बी तैन्हा लौका सेईतै जैन्है पेहिलै पाप क्या,कनै सारा लौका सेईते ऐबै पेहिलै सेईतै बौलि दैन्ता ,कि अगर अऊ फिरी ऐईला,त नां छडैला।"
\v 3 "तुऐ त ऐसैरा प्रमाण चांहतांतै,कि मसीह मु मझ बौलता,जै तुवाडै तेईनि निर्बल ना पर अऊ सामर्थी आ।"
\v 4 "से निर्बलैरै कारण क्रूसा पन चढाया ग्या,तांबि परमेश्वरेरी सामर्थ सेईतै जीवत आ,अई बी त तैस मझ निर्बल आंतै,पर परमेश्वरेरि सामर्थ सेईतै जै तुवाडै तेईनि तैस सेईतै जींतै।"
\v 5 "अपडे आपा परखा,कि सच विश्वास मझ आंतै कि ना,अपडै आपनी जांचा,क्या तुऐ अपडै बारै मझ ऐ न जांणतै,कि यीशु मसीह तुअं मझ आ या ना त तुऐ निक्मै निकौरै आंतै।"
\v 6 "पर मिडी आशा ,आ कि तुऐ जांणी लैलै,कि अई निकम्मै ना।"
\v 7 "कनै अई अपडै परमेश्वरा सेईतै प्रार्थना कातै ,कि तुऐ कौ बुराई न करा,ऐठणीरै तैईनि न कि अई ठीक लैहियो,पर एठणीरै तेईनि कि तुऐ भलाई करा,चाहे अई निकम्मै ठैहरैईयुथै।"
\v 8 "केइईनि कि अई सचैईरै विरोधा मझ किछ न करी सखतै, सत्यरै तेईनि करी सखतै।"
\v 9 "जां अई निर्बल आंतै,और तुऐ बलवन्त आ,त अई आनन्दित भौतै,कनै ऐ प्रार्थना बी कातै कि तुऐ सिध भौ गाहा।"
\v 10 "एस कारणा अऊ तुऐढी पिठी पिछै ऐ गलै लिखता,कि उपस्थित भौ करी मु तैस अधिकार अनुसार जै प्रभु बिगाडनैरै तैईनि न पर बणाणैरे तेईनि मुन्ई दितौरा आ,कडांई सेईतै किछ न काना।"
\s अभिवादन
\p
\v 11 "निदान हे भैइयो ,आनान्दित रैहा,सिध बणतै गाहा,ढाढस रखा,अकै मन रखा,मेल सेईतै रैहा,कनै प्रेम कनै शांतिरा दाता परमेश्वर तुवा सेईतै भौला।"
\v 12 एकि दुऐनि पवित्र चुम्बन सेईतै नमस्कार करा।
\v 13 सारै पवित्र लौक तुवानि नमस्कार कातै।
\v 14 प्रभु यीशु मसीह रा अनुग्रह कनै परमेश्वरैरा प्रेम कनै पवित्र आत्मारी सहभागिता तुवा सारा सेईतै भौती रिहा।
