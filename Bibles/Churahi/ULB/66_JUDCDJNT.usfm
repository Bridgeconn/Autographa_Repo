\id JUD
\ide UTF-8
\rem Copyright Information: Creative Commons Attribution-ShareAlike 4.0 License
\h यहूदा
\toc1 यहूदा
\toc2 यहूदा
\toc3 यहूदा
\mt1 Jude
\mt1 यहूदा
\c 1
\s अभिवादन
\p
\v 1 याहुदेरि ओर सेईतै जै यीशु मसीहैरा सेवक जां याकूबैरा भा आ, तैनह शिदाऊरा कैरै नांइयै, जै परमेश्वर पिता मझ पियारै कनै यीशु मसीह रै तेइनि समाहौरै आंतै।
\v 2 दाह कनै शांति कनै प्रेम दया तुआंनि बड़ा प्राप्त भूंता रिहा।
\s झुठै शिक्षक
\p
\v 3 हे पियारियो, जेखणि अऊं तुआंनि तैस उदारैरै बारै मझ लिखणां मझ ऐति मैहणति सेईतै कोशीश काता थिया, जैत मझ अहि सब सऊगि आंतै; ता मीं तुआं नि ऐ समझांणु जैरुरि समझु कि तैस विश्वास शैरै तेइनि पूरि कोशीश करा, जै पवितर लौकानि अकै बार दितौरा थिआ।
\v 4 कियोंकि कैथऱै ऐतियै मेहिणु असूं मझ एईछि मैऐ, कनै प्रभु यीशु मसीह रा अनुग्रह कातै आंतै ऐ भक्तिहीन आंतै कनै ऐसैडै परमेश्वरैरा अनुग्रह लुचयति मझ बदलतै।
\v 5 पर तुऐ सभ गल अक बारि बुझि चुकौरै आंतै, तां बि अऊं तुआंनि ऐसै गलैरि सुधि दिवांणां चांहथा, कि प्रभु अक कुल मिस्र दैशा किना छडांणा बाद विश्वास न लीणै बाऐनि बाद बआनि नाश करि दिता।
\v 6 फिरि जै स्वर्गदूतानी अपडि ठाहर बणा न रखि वरन अपडि ठाहर छडि दिति, तैनि तैनहनि बि तैसै धियैडिनि न्याऐरै तेइनि अंधैरु मझ जै सदा कालैरै तेइनि अनंत बंधना मझ रखौरा आ।
\v 7 जैसै रीति ला सदोम जां अमोरा जां तैनहैरै सेईतैरै नगर, जै तैनहैरै वियभिचारि भौ गिआऊरै थियै, जां होरनियां कैरै शरिरा पिचालीं लगौरै थियै आगिरै अनंत मझ पियाऊरै थियै
\v 8 तैसै रीति ला सुपनै तकांणाहर बि अपडै शरीरानि अशुध कातै, जां अधिकार तुछ समझतै, जां ऊंचै पदा बा आनि बुरा-भला बौलतै।
\v 9 पर परधांन सुरगदूतै देह मीकाईलै, जां शैताना सुण लौथैरै बारै मझ, बाद विवाद काता थिआ, तां तैसनि बुरा-भला बौलि करि दौष लांणैरा दिल न किआ, पर ऐ बौलु कि मालक तऊ झिडकैइया।
\v 10 पर ऐकियै लौक जैनह गलानि न जांणतै, तैनहनि बुरा-भला बौलतै आंतै, पर जैनह गलानि अचैतन पैशुआ कैरै सुभाभै ला जांणतै आंतै, तैनह मझ अपडै आपानि नाश कातै आंतै।
\v 11 तैनह पन हाई, कि सै कैतैइ तैई चाल चैलिया, जां मैजूरिरै तेइनि भ्रष्ट भौ गिआऊरै आंतै, जां कौरा साई बिरौध करि- करि नाश भौरै आंतै।
\v 12 ऐ तुऐडि प्रेम सभाई मझ तुआं सुन खांतै पींतै, समुदरा मझ छैपोरि चटांन सैरीखै आंतै, जां बैधडक अपुडुऐ पैट भरनै बाऐ रखबाऐ आंतै।
\v 13 ऐ तैस समुदरैरै परचंड हिलौरै आंतै, जै ऐपडि लजैरा फैन उछालतै आंतै, ऐकियै डंमाडौल सितारै आंतै, जैनहनि सदा काला तेईनि धौर अंधारु रखौरु आ।
\v 14 जां हनोकै बि जै आदमा किना सैतुंईं पीढी मझ थिया, ऐनहैरै बारै मज ऐकैई भविषियै बांणि की, कि तका मालक अपडै लखा पवितरा सुण या।
\v 15 कि सभनियां कैरा निया कानाहर, जां भेकिति न कानहारानि अभैकितिरै सभनियां कंमा कैरै बारै मझ, जै तैनहै भकितिहीन भौ करि कियाऊरै आंतै, जां तैनह सभनियांकठौर गला कैरै बारै मझ जै भैकितिहीन पापियै तैसैरै बिरौधा मझ बोलोरि ऐंति, दोषि ठैहरैइया।
\v 16 ऐ ता असंतुशट, कुडकुडानै बाऐ, जां ऐपडि इछाई अनुसार चलणैं बाऐ आंतै, जं अपडै मुहां ला घंमंडेरि गलै बौलतै आंतै,जां सै फेइदैरै तेइनि मुऐं ला तैकैउरि बैडियैई कातै।
\s चेतावनी कनै उपदेश
\p
\v 17 पर हे पियारियो, तुऐ तैनह गलानि याद रखा, जै असैडै मालक यीशु मसीह रै प्रेरित पेहिलै बौलि चुकौरै आंतै।
\v 18 सै तुआं सुण बौलियां कैरिंथियै, कि पिछलिया धियैडिया मझ ऐतिया ठठा कांनै बाऐ भूंणे, जै ऐपडि इछाइ अनुसार चलैलै।
\v 19 ऐ ता सै आंतै, जै फूट पांतै, ऐकियै शारिरिक लौक आंतै, जैनह मझ आत्मा न आ।
\v 20 पर हे पियारियो तुऐ अपडै ऐति पवितर विश्वास मझ अपडि उनति कातै आतमाइ मझ प्रार्थना कातै।
\v 21 अपडै आपानि परमेश्वरैरै प्रेमा मझ बणा रखा, जां अनंत जीवनैरै तेइनि असैडै परभु यीशु मसीह रि दयाइरि आशा तकांतै रैहा।
\v 22 जां तैनह पन जै शंकाई मझ आंतै दया करा।
\v 23 जां बडानि आगि मझां झपटि करि कढा, जां बडा पिन डरै सेईतै दया करा, वरन तैस लिकडा सुण बि घृणां करा जै शरीरै ला कलंकित भौ गियाऊरा आ।
\s आशीर्वचन
\p
\v 24 ऐबै जै तुआंनि ठौकर खांणां किना बचा सकता, जां ऐपडि महिमाईरि भैरपूरिरै सामणैं बघन जां पवित्र करि खडा करि सकता आ।
\v 25 तैस परमेश्वरै असैडा उदार करताईरि महिमा, जां गौरव, जां पराकरम, जां अधिकार असैडै परभु यीशु मसीह ला जैतियूं सनातन काला किना आ, ऐबै बि भुइया जां जुगा- जुगा तेईनि रिहा। आमीन
