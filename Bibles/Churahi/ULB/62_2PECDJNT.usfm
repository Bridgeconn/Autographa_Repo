\id 2PE
\ide UTF-8
\rem Copyright Information: Creative Commons Attribution-ShareAlike 4.0 License
\h 2 पतरस
\toc1 2 पतरस
\toc2 2 पतरस
\toc3 2 पतरस
\mt1 2 Peter
\mt1 2 पतरस
\c 1
\s अभिवादन
\p
\v 1 शमौन पतरसेरि ओर सेईतै जै यीशु मसीरा सेवक जां प्रेरित आ, तैनह लौका कैरै नांइयै जैनहै असैड़ै परमेश्वरानि जां उदारा कानाहर यीशु मसीह रि धरमिकताइ सुण असैड़ा तिया कींमति विश्वास प्राप्त किआ।
\v 2 परमेश्वरेरि जां प्रभु यीशु रि पैहचांनी ला अनुग्रह जां शांति तुआं मझ बधति रिहा।
\s ईश्वारिया बुलाहट कनै चुनाव
\p
\v 3 कियोंकि तैसैरै परमेश्वरैरै सामरथै सारु किछ जै जीवनां जां भैक्ति सेइतै संबंध रखता आ, असूंनि तैसैरि ऐ पहस्त्रोनंणि ला दितौरा आ, जैनि असूंनि ऐपड़िऐ महिमां जां सदगुंनैरै अनुसार शिदाऊरै आंतै।
\v 4 जैनहै ला तैनि असूंनि बड़ै कीमति जां बैड़ि सैरि प्रतिज्ञाइ दितोरि ऐंति, तांकि ऐनहै ला तुऐ तैस शड़ोरि किना छुति करि जै संसारा मझ बुरि इछाइ किना भूंति, परमेश्वरैरै सुभाबैरै सहभागि बणि गहा।
\v 5 जां ऐसै कारण तुऐ सारै परकारैरि कोशीश करि,करि अपड़ै विश्वास पन सदगुंण जां सदगुणां पन समझ।
\v 6 जां समझि पन संयंम, जां संयमा पन धीरज, जां धीरजा पन भैक्ति।
\v 7 जां भैक्ति पन भाइचारैरि प्रीति, कनै भाइचारेरि प्रीति पन प्रेम बधींतै गहा।
\v 8 कियोंकि ऐकैइ गलै तुआम मझ सदा रिहा, जां बैधति गैहिया, ता तुआं असैड़ै प्रभु यीशु मसीह नि पैहचांनणा मझ निकम्मे जां निष्फल न भूंणां दैलि।
\v 9 जां जैस मझ ऐकेइ गलै नैंति, सै कांणा आ, कनै धुंधुऊ तकांता, जां अपड़ै पेहिलै पापा किना धोइ करि शुध भूंणांनि भुलि बेइठा।
\v 10 ऐत ला हे भैइयो, अपड़ै शिदांणां पन जां चुणौरा आ पन सिध कांनैरै भैलि भैंति कोशीश कातै रैहा, कियोंकि अगर ऐतियूं करैलै, ता कैदि बि ठौकर नां खालै।
\v 11 वरन तैसै रीति ला तुऐ असैड़ै प्रभुनि जां उदार कानाहरानि यीशु मसीह रै अनंत राजा मझ बैड़ि आदरि सेईतै प्रवेश करैलै।
\s पतरसैरा लाश्ट टैम
\p
\v 12 एठणिरै तेइनि तुऐ ऐकैइ गलै जांणतै आंतै, जां जै सच्चा वचन तुआंनि मैऔरा आ, तैत मझ बणि रींहथै, तां बि अऊं ऐनह गला कैरि सुधि दुआंणांनि सदा तियार रैहला।
\v 13 जां ऐ अऊं अपड़ै तेइनि ठीक समझता आ, कि जां तेइनि अऊं ऐस डैरै मझ आ, तां तेइनि तुआंनि सुधि दी, दी करि उभाता रिहुं।
\v 14 कियोंकि ऐ जाणता आ कि मसीह रै वचनैरै अनुसार मिंडै डैरा छिढ़ाणैरा टैंम छुंइ एईणै बाआ आ।
\v 15 एठणिरै तेइनि अऊं ऐतैइ कोशीश करैला, कि मूं कूच कांना किना बाद तुऐ ऐनह सभनियां गलअनि सदा याद करि सैकिया।
\s मसीहैरी महीमएरै टिरै तकाऊरै गवाह
\p
\v 16 कियोंकि जेखणि अहि अपड़ै प्रभु यीशु मसीह रि सामरथिरा, कनै एईणैरा समाचार शुणाऊरा थिया, ता सै चैलैकि ला दैबोहस्त्रोन कैहैनिया कैरा अनुकरण न किआऊरा थिया वरन अहि ऐपुऐ तैसैरा प्रताप तकाऊरा थिआ।
\v 17 कि तैनि परमेश्वर पिता सेइतै आदर, कनै महिमा पई जेखणि तैसै प्रतापमय महिमाइ किनां ऐकैई वांणि यैइ कि ऐकिया मिंडा पियारा पुत्र आ, तैस किना अऊं खुश आ।
\v 18 जां जेखणि अहि तैस सुण पवित्र पहाड़ा पन थियै, कि सुरगा किना ऐकैई वांणि एईंति शुणि।
\v 19 जां असूं किन जै भविष्यवकता कैरा वचन आ, सै ऐसै घटनाई किना दृढ़ ठैहरौरा आ, जां तुऐ ऐकियूं अछु कातै आंतै, कि जै ऐकियूं समझि करि तैस पन ध्यांन कातै, कि सै अक दिआ आ, जै अंधारि ठाहरि मझ तैस टैंमा तेनि प्रगड़ु दींता आ जां तेइनि कि पौ न फैटिया, जां भियगैरा तारा तुआड़ै मना मझ न चमकि उठिया।
\v 20 पर पेहिलै ऐ बुझि लिआ कि पवितर शास्त्रेरि कौ बि भविष्यवांणि कुसकैरै ऐपड़ियै विचारधारेरि अधारा पन पूरि न भूंति।
\v 21 कियोंकि कौ बि भविष्यवांणि मेहणुरि इछाइ सेईतै न भुई पर भगत जन पवितर आतमाई ला उभारि करि परमेश्वरेरि ओर सेईतै बौलतै थियै।
\c 2
\s झुठै शिक्षक
\p
\v 1 जां जैनि परकारै तैनह लौका मझ झूठै भविष्यवकता थियै तैसै परकार तुआं मझ बि झूठै उपदेशक भूंणैं, जै नाश कांनै बाऐ पाखंडैरा उदघाटण छपि,छपि करैलै, जां तैस सुऐंमिरा जैनि सै खैरीदि लियै, नमा करैलै जां अपड़ै आपानि छुटकारा ला बिनाशा मझ सुटियूंणैं।
\v 2 जां बड़ै सारै तैनहैरा लुचापन करैलै, जैनहै ला सच्चै रस्तैरि निन्दा कैरियूंणि।
\v 3 जां सै ला आचैरै तेइनि गलै करि, करि तुआंनि अपड़ै फेइदैरा कारण बणालै, जां जै दण्डैरि अज्ञा तैनह पन पेहिलै किना भौ चुकौरि आ, एईंणा मझ कौ दैर न आ, जां तैनहैरा बिशवाश ऊंघता नं।
\v 4 कियोंकि जेखणि परमेश्वरै तैनह स्वर्गदूतानी जैनहै पाप किआ न छडै, पर नरका मझ भेईजि करि अंधारै कुण्डा मझ सुटि दितै, तां कि न्याएरि धियैड़ि तेनि बंद रिहा।
\v 5 जां पेहलै जुगैरै संसारानि बि न छडा, वरन भैक्ति हीन संसारा पन महाजल प्रलय भेईजि करि धरमैरै परचारक नूह समैत अठ मेहिणु बचा लियै।
\v 6 जां सदोम जां अमौरैरै नगरानि बिनाशैरा ऐतिया दण्ड दिता, कि सैकियै भस्म करि,करि धूड़ै मझ मिला दितै, तां कि सै एईणै बाऐ भैक्तिहीन लौका कैरि परिकशाइरै तेइनि अक दृष्टांत बेणिया।
\v 7 जां धरमि लूतानि जै अधर्मियां कैरै अशुध चाल चलणां किना बड़ा दुखि थिआ छडकारा दिता।
\v 8 कियोंकि सै धरमि तैनह मझ बेशि करि, जां तैनहैरै अधर्मीरै कंमानि तका करि, जाम शुणि,शुणि करि, हर धियैड़ि अपड़ै सच्चै मनअनि पीड़ित काता थिआ।
\v 9 ता प्रभुरै भक्तानि परिकशाइ मझां छडि लैई कनै अधरमियानि न्याएरि धियैड़ी तेनि दण्डेरि दशाइ मझ रखणां बि जांणता आ।
\v 10 निज करि करि तैनहनि जै अशुध इच्छाइया कैरै अधिकार पीछै शरिरैरै अनुसार चलतै, जां प्रभुताइनि तुछ समझतै, सै ढींठ कनै हठि आंतै, ऊंचै पदा बाआनि बुरा-भला बौलणा ला न डैरींतै।
\v 11 तां बि स्वर्गदूत जै शैक्ति कनै सामरथा मझ बड़ै आंतै, प्रभुरै सामणैं तैनहनि बुरा-भला बौलि करि दौष न लांतै।
\v 12 पर ऐकियै लौक निरबुधि पैशुआ सहि आंतै जै पैड़ियूंणैरै तेइनि जां नाश भूंणैरै तेइनि पेइदा भौरै आंतै, कनै जैनह गलानि जांणतै नं, तैनहैरै बारै मझ हौरनियांनि बुरा-भला बौलतै आंतै, सै अपड़ै शैड़ियूंणै मझ ऐपुऐ शड़ी गांहणैं।
\v 13 हौरनियां कैरा अधरम कांनैरै बदलै, तैनह कैरु बुरु भूंणु, तैनहनि दिनदुपेरि सुख विलास कांना भला लगता आ, ऐकिया कलंक जां दौष आ, जां सै तुआं सुण खांतै पींतै आंतै, ता ऐपड़ि ओर सेईतै प्रेम भौग करि,करि भौग विलास कातै आंतै।
\v 14 तेन्हैरै टीरा मझ व्यभिचार बसौरा आ, जां सै पाप कियौऊरै बगैर रुकि न सकतै: सै चंचल मना बाआनि फुसलाई लींतै, तैनहैरै मना कैरा लाअच कांनैरा अभियास भौ गियाऊरा आ, सै संतांनिरै संन्तांन आंतै।
\v 15 सै सिधै रस्तैनि छडि करि भटकि गियाऊरै आंतै, जां बॉओरैरा पुत्र भलाईरै रस्तै पन भौ गियाऊरै आंतै, जैनि अधरमेरि मैजदूरि पियारि संमझि।
\v 16 पे तैसैरै अपराधैरै बारै मझ उलाहना दितौरि आ, ऐड़ि तेइनि कि अबोल गैधि मेहिणुरि बोलि ला तैस भविष्यवकतैनि तैसैरै बावलै पनैं ला रौका।
\v 17 ऐकियै लौक कांणैं, जां ऐंधिरै उडाऊरै बदअ आंतै, तैनह कैरै तेइनि अनंत अंधकारा ठैहरा।
\v 18 सै बैकार घंमडेरि गलै बौलि बौलि करि लुचै कंमा ला, तैनह लौकानि शरिरिक इछईया मझ बनहि लींतै आंतै, जै भटकौरा मझां एमहि चलौरै आंतै।
\v 19 सै तैनहनि आजाद भूणैरि प्रतिज्ञा ता दींतै, पर ऐपुऐ शड़ौरैरै दास आंतै, कियोंकि जै मेहिणुं जैत ला हारि गियाउरा आ, सै तैसैरा दास मणि गांहथा।
\v 20 जां जेखणि सै प्रभु जां उदारकानाहर यीशु मसीह रि पहस्त्रोनंणि ला संसारेरि केहिया परकारेरि अशुधताई किनां बंचि निकॅऐ, जां फिरि तैत मझ फसि करि हारि गियै, ता तैनहैरि पिचैलींदशा पेहिलै किना बुरि भौ गैइ।
\v 21 कियोंकि धार्मिक रस्ता न बुझणां तैनहैरै तेइनि भला भूंता, कि तैसन बुझि करि तैसै पवितर आज्ञा ई किना फिरि गांहथै, जै तैनहनि दितौरि थी। तैनह पन ऐकैइ कहावत ठीक बेशति आ।
\v 22 कि सच कुता ऐपड़ि छांटिरि ओर धुतौरि सुअरनि चिखरै मझ एईणांनि फिरि चलि गांहथि।
\c 3
\s प्रभुरै आगमनैरा दीह
\p
\v 1 हे पियारिऔ, ऐबै अऊं तुआंनि दूसरि पतरि बि लिखता आ, जां दोइयो मझ सुधि दिवा करि तुआड़ै शुध मनानि उभारता आ।
\v 2 कि तुऐ तैनह गलानि, जै पवितर भविष्यवकतानि पेहिलै किना बोलोरि ऐंति जां प्रभु, जां उदारकानहारैरि तैसै आज्ञा इनि याद करा, जै तुआड़ै प्रेरित ला दितौरि थी।
\v 3 जां ऐ पेहिलै बुझि लिया, कि लाशट धियैड़िया मझ हंसि ठठा कांनै बाऐ एईलै, जै ऐपड़ि ऐ इछाई अनुसार चलैलै।
\v 4 जां बौलैलै, तैसैरै ऐईनैरि प्रतिज्ञा कौइ गैहि? किंयोंकि जेखणि सै बब दादै झुलि गियाऊरै आंतै, सारु किछ तैतियूं ऐ आ, जैतियूं सृष्टिइरि शुरुआती थिंयूं?
\v 5 सै ता जांणि बुझि करि भुलि गियाऊरै आंतै, कि परमेश्वरैरै वचना ला सुरगा पुरांणै टैंमा किना वरतमान आ जां धैरति बि पैंणि किना बणि कनै पैणि मझ सिथिर आ।
\v 6 ऐनहै ला तैस जुगैरा संसार पैंणि मझ डुबि करि नाश भौ गिया।
\v 7 पर ऐस टैंमैरै सुरगा जां धैरति तैसै न्या ला एठणिरै तेइनि रखौरै आंतै, कि फुकियो,।
\v 8 हे पियारियौ, ऐकैई अक गल तुआं किना छपि न रिहा, कि प्रभुरै ऐड़ि अक धियाड़ि हजार साला बरावर आंतै।
\v 9 प्रभु अपड़ि प्रतिज्ञाइरै बारै मझ दैर न काता, जियाऊति दैर कियाऊतै लौक समझतै, पर तुआड़ै बारै मझ धीरज रखता, जां न चांहथा, कि कौ नाश भुइया, वरन ऐ कि सभनियांनि मन फैरनैरा मौका मेइया।
\v 10 पर प्रभुरा दिन चौरा सहि एईछैला, तैसै धियैड़ि सुरग बड़ि हड़बड़अहिठैरै शिकशाई मझ गांहथा रीहणां,
\v 11 ता जेखणि ऐकेइ सैरि चीजै ऐसै रीति ला पिघलणै बाई आ, ता तुआं पवितर चाल चलण कनै भैक्ति मझ कैतिया मेहिणु भूंणा चेहिंथा।
\v 12 जां परमेश्वरैरै शिकशाई सुरगा तैस धियैड़ि बाट रीति ला जौहणि चेंहिथि जां तैसैरै छुंई एईणांनि कोशीश कांनि चेंहिथि,
\v 13 पर तैसैरि प्रतिज्ञाई अनुसार अही अक नंवै सुरग जां धैरतिरि आस तकांतै आंतै जैत मझ धरमिकता वास करैलि।
\s जागतै कनै तयार रैहा
\p
\v 14 एठणरै तेइनि, हे पियारियो, जां कि तुऐ ऐनह गला कैरि आश तकांतै ता कोशीश करा कि तुऐ शांति सुण तैसैरै सामणैं निष्कलंक जां पवित्र निर्दौष ठैहरा।
\v 15 जां असैड़ै प्रभुरै धीरजानि उदार समझा, जीं असैड़ा पियारा भा पौलुसै बि तैस गिआंनैरै अनुसार तैसनि मैआ, तुआंनि लिखौरु आ।
\v 16 तीं ऐ तैनि अपड़ि पैत्रीया मझां ऐनह गला कैरि चरचा किआऊरि आ, जैत मझ कियाऊति गलै ऐतेइ ऐंति, जै सैमझणि कठण ऐंति, जां अनपढ जां चंचल लौक तैसैरै अर्थानि बि पवित्र शास्त्रा हौरनियां गला साई खींचितांणि करि अपडै नाशैरा कारण बणतै।
\v 17 एठणिरै तेइनि हे पियारियो, तुऐ लौक पेहिलै ऐनह गलानि बुझि करि चौकस रैहा, तां कि अधर्मीयां कैरै भ्रमा मझ फसि करि अपड़ि सिथिरता हथा किना कौड़कियांन खौ न दिआ।
\v 18 पर असैड़ै प्रभु, जां उदारकाता यीशु मसीह रै अनुग्रह कनै पहस्त्रोनंण बधींतै गहआ। तैसैरि महिमा ऐबै बि भुइया, जां जुगाजुगा तेइनि भूंति रिहा। आमीन।
