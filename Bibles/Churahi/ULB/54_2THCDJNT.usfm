\id 2TH
\ide UTF-8
\rem Copyright Information: Creative Commons Attribution-ShareAlike 4.0 License
\h 2 थिस्सलुनीकियों
\toc1 2 थिस्सलुनीकियों
\toc2 2 थिस्सलुनीकियों
\toc3 2 थिस्सलुनीकियों
\mt1 2 Thessalonians
\mt1 2 थिस्सलुनीकियों
\c 1
\s आभिवादन
\p
\v 1 पौलुस जां सिवानुस जां तीमुथयुस की ओर सेईतै थिस्सलुनिकियों कैरि कलिसिया इरै नां जै परमेश्वर पिता जां प्रभु यीशु मसीह मझ आ।
\v 2 असैड़ै पिता परमेश्वर कनैं प्रभु यीशु मसीह किना तुआंनि दया जाम शांति मेईंति रिहा।
\s न्यायरा दिन
\p
\v 3 हे भैइयो, तुआड़ै बारै मझ असूं हर टैंमा परमेश्वरैरा धन्यबाद कांनां चेहिंथा, जां ऐ उचित बि आ, एठणिरै तेइनि कि तुआड़ा विश्वास बड़ा बधता गांहथा, जां तुआड़ा प्रेम एपु मझ बड़ा भूंता गांहथा।
\v 4 ऐड़ि तेइनि कि अइ ऐपु परमेश्वरेरि कलिसिया इ मझ तुआड़ै बारै मझ घमण्ड कातै, कि, कि जैथरै उपद्रव कलैश तुआं मझ सेंहन कातै आंतै, तैनह सभनियां मझ धीरज जां विश्वास प्रकट भूंता आ।
\v 5 ऐ परमेश्वरैरै सच्चै धरमि न्यायैरा सपशट परमांण आ; कि तुऐ परमेश्वरैरै राजैरै काबल ठैहरा, जैसैरै तेइनि तुऐ दु:ख बि उठांथै।
\v 6 कियोंकि परमेश्वरैरै नीड़ ऐकिया न्या आ, कि, कि जै तुआंनि कलैश दींतै आंतै, कि तैनहनि बदलै ठीक मझ कलैश दिया।
\v 7 जां तुआंनि जै कलैश पांतै आंतै, असूं सुण चैंन दिया तैस टैंमा कि प्रभु यीशु अपड़ै सामरथि स्वर्गदूता सेईतै, धधकति आगि मझ सुरगा किना प्रकट भूंणां।
\v 8 कनैम जै परमेश्वरानि नां पछियांणमतै, जां असैड़ै प्रभु यीशुरा सुसमाचारानि न मनतै तानह किना पलटा लैला।
\v 9 सै प्रभुरै सामणैं महिमाई किनां, जां तैसेरि शैक्तिरै तैजै ला दूर भौ करि अनंत बिनाशैरा दण्ड पालै।
\v 10 ऐ तैसै धियैड़ि भूंणूं, जेखणि सै अपड़ै पवितर लौका मझ महिमा पाला, जाम सबनियां विश्वास कानाहरा मझ हैरैनिरा कारण भूंणैंनि एइणां, कियोंकि तुऐ असेड़ि उगैहिरि प्रतीति की।
\v 11 एठणिरै तेइनि अइ सदा तुआड़ै निंमित, प्रार्थना बि कातै, कि असैड़ा परमेश्वर तुआंनि ऐसै बुलाहठैरै काबल सैमझिया, जां भैलैइरि हर अक इछा, जां विश्वास शैरै हर एकि कंमांनि सामरथ सेइतै पूरा कैहस्त्रोन।
\v 12 कि असैड़ै परमेश्वर जां प्रभु यीशु मसीह रै अनुग्रह अनुसार असैड़ैप्रभु यीशुरा नां तुआं मझ महिमा पैइया, जां तुऐ तैस मझ।
\c 2
\s पापेरा पुरुष विनाशैरा पुत्र
\p
\v 1 हे भैइयो, ऐबै अइ अपड़ै प्रभु यीशु मसीह रै एईणैं, जां तैस किन अपड़ै किठै भूंणैरै बारै मझ तुआं सुण विनति कातै आंतै।
\v 2 कि कुसकेइ आत्मां या वचन या चिठि ला जै कि मना असेड़ि ओर सेईतै भुइया, ऐ समझि करि कि प्रभुरि धियाड़ एईछि रैहि, तुआड़ा मन अचानक असिथर न भौ गैहिया, कनै न तुऐ घबरा।
\v 3 कुसकेई रीति ला कुसकैरै धौखै मझ मेइ एइंतै, कियोंकि सै धियाड़ि न एईणि, जां तेइनि ध्रमैरा त्याग न भौ गाहला,जां सै 
अधर्म पुरख अर्थात बिनाशैरा पुत्र प्रकट न भुइया।
\v 4 जै बिरौध काता आ, जां हर एकि सुण जै परमेश्वर, या पुजयै कैहलैइयूंता, अपड़ै आपानि बड़ा कैहलैइयूंता, ऐड़ि तेइनि कि सै परमेश्वरैरै मंदरा मझ बेशि करि अपड़ै आपानि दैवता परमेश्वर प्रकट काता आ।
\v 5 किया तुआं याद ना, कि जां अऊम तुआड़ै ऐड़ी थिया, कि तुआं सुण ऐ गलै बौलियां कैरिंथिया?
\v 6 जां ऐबै तुऐ तैसै चीजिनि जांणतै, जै तैस रौकति आ, कि सै अपड़ै टैंमा प्रकट भुइया।
\v 7 कियोंकि 
अधर्मेरा भैद ऐबै बि कंम काता गांहथा, पर एमहि अक रौकणै बाआ आ, जां जेखणि तेइनि सै दूर न भौ गैहिया, तैस रौकि रखैला।
\v 8 तां सै 
अधर्मी प्रकट भौला, जै प्रभु यीशु ऐपड़ी मुहेरि शुवांशै ला मारि सुटैला, कनैम अपड़ै एईणैरै तैजै ला भस्म करैला।
\v 9 तैस 
अधर्म एईंणाम शैतानैरै कंमैरै अनुसार सभ परकारेरि झूठि सामरथ, कनैं चिह्न, जां अदभुत कंमैं लुहाए।
\v 10 जां नाश भूणैं बाआनि 
अधरमैरै सभ परकारैरै धौखा सेइतै; कियोंकि तैनहै सचैइरै प्रेम ग्रहण न किया, जैत ला तैनहैरा उदार भूंता।
\v 11 जां ऐसै कारण परमेश्वर तैनह मझ अक भटका दींणै बाई सामरथ भेइजैला तां कि सै झूठैरि विश्वास कैहस्त्रोन।
\v 12 जां जैथरै लौक सचैइरि विश्वास न कातै, वरन अधरमै ला खुश भूंतै, सारै दण्ड पैइया।
\s मजबुत बंणा
\p
\v 13 पर हे भैइयो,पियारै परमेश्वरैरा धन्याबाद कातै रैहा, जां सचैइरि विश्वास करि,करि पवित्र आत्मा उदार पा।
\v 14 जैसैरै तेइनि तैनि तुऐ असैड़ै सुसमाचारै ला शिदाइ, कि तुऐ असैड़ै प्रभु यीशु मसीह रि आत्मा महिमाइनि प्राप्त करा।
\v 15 एठणिरै तेइनि, हे भैइयो, सिथर रैहा; जां जै,जै गलै तुऐ किया वचन, किया चिठि ला असूं किना शिखरि, तैनह पकड़ि रखा।
\v 16 असैड़ा प्रभु यीशु मसीह ऐपु ऐ। जा तैस असैड़ा परमेश्वर जैनि असूं सुण प्रेम रखा, जां अनुग्रह ला अनंत शांति जां उतम आशा दितौरि आ।
\v 17 तुआड़ै मना मझ शांति दिया, जां तुआंनि हर अक अछै कंमानि, जां वचनां मझ दृढ़ कैहस्त्रोन।
\c 3
\s प्रार्थना कानैरा अनुरोध
\p
\v 1 निदान, हे भैइयो, असैड़ै तेइनि प्रार्थना कातै रैहा, कि प्रभुरा, वचन ऐतिया छुंइं फैलिया, कनैं बैडियैइ पैइया, जीं तुआं मझ भूं।
\v 2 जां अइ ढैरै जां दुष्ट मेहिणुआं किना बचि रिहा, कियोंकि हर एकि मझ विश्वास ना।
\v 3 पर प्रभु सच्चा आ, सै तुआंनि विश्वास सेइतै सिथिर करैला, तैस दुष्टा किनां संमाहि रखैला।
\v 4 जां असूं प्रभु मझ तुआं पन भरौसा आ, कि जै, जै आज्ञा अइ तुआंनि दींतै आंतै, तैनहनि तुऐ मनतै आंतै, जां मनतै बि रैहलै।
\v 5 परमेश्वरैरा प्रेम कनै मसीह रा धीरज जां प्रभु तुआड़ै मनैरि अगुवाही कातै।
\s कम कांनैरा उतरदाईत्वा
\p
\v 6 हे भैइयो, अइ तुआंनि अपड़ै प्रभु यीशु मसीह रै नां सेइतै आज्ञा दींतै आंतै, कि हरेक ऐतियै भाइ किना अलग रैहा, जै अनुचित चाल चलता आ,जां जै शिकशा तैनि असूं किना ली तैसैरै अनुसार न काता आ।
\v 7 कियोंकि तुऐ ऐपु जांणतै आंतै,कि कुसै रीति ला असैड़ि तैइ चाल चलणि चेंहिथि, कियोंकि कि अइ तुआड़ै बिच अनुचित चाल न चैलिया।
\v 8 जां कुसकैरि रौटि सेंता मझ न खैइया; पर मैहणत कनै रात धियाड़ि कंम धंधा कातै थियै, कि तुआं कुसकियै पन भार न भुइया।
\v 9 ऐ नां, कि असूंनि अधिकार ना; पर ऐठणिरै तेइनि कि अपड़ै आपानि तुआड़ै तेइनि आदर्श ठैहरैइया, कि तुऐ असैड़ि तैइ चाल चैलिया।
\v 10 जां जेखणि अइ तुआड़ै ऐड़ि थिऐ, तां बि ऐकैइ आज्ञा तुआंनि दीइंथियै, कि अगर कौ कंम कांनां नं चैहिया, ता खैइया बिना।
\v 11 अइ शुणंतै आंतै, कि कैथरै लौक तुआड़ै बिच मझ अनुचित चाल चलतै आंतै, जां कि कंम नां कातै, पर हौरनियां कैरै कंमा मझ हथ बातै आंतै।
\v 12 ऐतियानि प्रभु यीशु मसीह जींता मझ आज्ञा दींतै कनै समझांतै आंतै, कि चुपचाप कंम कर, करि एपड़ि ऐ रोटि खंया कैरिया।
\v 13 जां तुऐ, हे भैइयो, भलाइ कांनां मझ हिसाव मेइं छडा।
\v 14 अगर कौ असेड़ि ऐसै चिठिरि गलैनि न मैनिया, ता तैस पन नजर रखा; जां तैसैरि सैंगति मेईं करा, जैत ला सै शर्मिंदा भुइया।
\v 15 तां बि तैस बैरि मेईं समझा, जां भा समझि करि चितआ।
\s अंतिन्म नमस्कार
\p
\v 16 ऐबै प्रभु जै शांतिरा सौता आ, ऐपुऐ तुआंनि सदा जा, हर परकारैरि शांति दिया प्रभु तुआं सभनियां सेईतै रिहा।
\v 17 अऊं पौलुस अपड़ै हथै ला नमस्कार लिखता आ, हर चिठि मझ मिंडा ऐहै चिन्ह आ अऊं ईंऐ चारि लिखता आ।
\v 18 असैड़ै प्रभु यीशु मसीह रि दया तुआम सभनियाम पन भूंति रिहा।
