\id COL
\ide UTF-8
\rem Copyright Information: Creative Commons Attribution-ShareAlike 4.0 License
\h कुलुस्सियों
\toc1 कुलुस्सियों
\toc2 कुलुस्सियों
\toc3 कुलुस्सियों
\mt1 Colossians
\mt1 कुलुस्सियों
\c 1
\s अभिवादन
\p
\v 1 पौलुसेरि ओर सेईतै, जै परमेश्वरेरि इछाई सेईतै मसीह यीशुरा प्रेरित आ, जाण भा तीमुथियुसेरि ओर सेईतै।
\v 2 प्रभु यीशु मसीह मझ तैनह पवितर जां विश्वास ई भाइया कैरै नांइयै,जै कुलुस्सै मझ रींहथै आंतै।असैड़ै पिता परमेश्वरेरि ओर सेईतै तुआंनि दया जां शांति मेईंति रीहा।
\s अभिवादनैरी प्रार्थना
\p
\v 3 अई तुआड़ै तेइनि नित प्रार्थना करि- करि अपड़ै प्रभु यीशु मसीह रै पिता अर्थात परमेश्वरैरा धन्याबाद कातै।
\v 4 कियोंकि अइ शुणौरु आ, कि मसीह यीशु पन तुआड़ा विश्वास आ। जां सभनियां पवितर लौका सेइतै प्रेम रखतै।
\v 5 तैसै आशा कियोउरि चीजैरै कारण जै तुआड़ै तेईनि सुरगा मझ रखौरि आ, जैसैरै बारै तुऐ तैस सुसमाचारैरै सच वचना मझ शुणि चुकौरै आंतै।
\v 6 जै तुआं किन पुजौरा आ, जां जैतिया संसारा मझ बि फल अणता, जां बधता गांहथा; अर्थात जैसै धियैड़ि किना तुऐ सै शुणौरा आ, जां सचैइ सुण परमेश्वरैरा अनुग्रह पैहचांणौरि आ, तुआं मझ बि ऐतियूं ऐ काता।
\v 7 तैसैरि ऐ शिकशा तुऐ असैड़ै पियारै दास इपफ्रास किना पाऊरि आ, जै असैड़ै तेइनि मसीह रा विश्वास काबल सेवक आ।
\v 8 तैनि ऐ प्रेमानि जै आत्माइ मझ आ असूं पन प्रकट किया।
\v 9 एठणिरै तेइनि जैसै धियैड़ि किना ऐ शुणौरु आ, अइ बि तुआड़ै तेइनि ऐ प्रार्थना कांना जां विनति कांना ला चुकतै कि तुऐ सारै आत्मिक ज्ञान जां समझि सेईतै परमेश्वरेरि इछाइ मझ पूरै भौ गहा।
\v 10 तां कि तुआड़ा चाल‍ चलण प्रभुरै काबल भुइया, जां सै सभ प्रकारै ला खुश भुइया, जां तुआं मझ हर परकारैरै भलै कंमा कैरा फल लैगिया, जां परमेश्वरेरि पैहचांणि मझ बधतै गहा।
\v 11 जां तैसेरि महिमइरि शैक्तिरै अनुसार सभ परकारेरि सामरथि किना बलवांन भूंतै गहा, ऐड़ी तेइनि कि अनंदा सेईतै हर परकार सेईतै धीरज जां सहनशीलता लुहाई सैकिया।
\v 12 जां बाबैरा धन्यबाद कातै रैहा जैनि अइ ऐस काबल बणाइ कि ज्योति मझ पवितरा सेईतै मीरासा मझ सहभागि भुइया।
\v 13 जां तैनि ऐ असूंनि अधिकारैरै बशा किना छडा करि अपड़ै पियारै पुतरैरै राजियै मझ परवेश करा।
\v 14 खूंनै ला जैत मझ असूंनि छुटकारा अर्थात पापैरी कैरि माफि मेईंति।
\s मसीहैरी शर्रेष्टता कनै तैसैरै कम
\p
\v 15 सै ता अद्रिशय परमेश्वरैरा प्रति रूप जाम सारि स्रिष्टि मझ पहिलौठा आ।
\v 16 कियोंक कि तैसै मझ सैरि चीजा कैरि सरिष्टि भुइ, सुरगैरि भुइया या धैरतिरि, देखि या अनदेखि, किया सिंघासन ,किया प्रधांन, किया अधिकार, सैरि चीजै तैसैरै ला जां तैसैरै तेइनि सैजोरि ऐंति।
\v 17 जां सैहै सभनियां चीजा मझ पेहिला आ, जां सैरि चीजै तैसै मझ रींहति।
\v 18 जां सैहै देह, अर्थात कलिसिया रा मुंडक आ; सै है आदि आ जां मौरा किना जी उठणै बा आ मझ पहिलौठा आ कि सभ गला मझ प्रधांन आ।
\v 19 कियोंकि बाबैरि खुशि ऐतै मझ आ कि तैत मझ सारि परपूरणता वास क्या।
\v 20 जां तैसैरै क्रूसा पन बहौरा खूंन ऐरै ला मैल मिलाप करि,करि सैरि चीजा कैरा तैसै ला अपड़ै सेईतै मेल करि लिया चाहि सै धैरति पिनि भुइया, चहि सुरगा मझ।
\v 21 जां तैनि ऐबै तैसेरि शैरिरैरि देहि मझ मोउतिरै ला तुआड़ा बि मैअ करि लिया जै पहिलै कढौरै थियै जां बुरै कंमा ला मना किना बैरि थियै।
\v 22 तैनि ऐबै तैसैरि शरीरैरि देह मझ मोउति ला तुआडा बि मैल करि लिया, तांकि तुआंनि अपड़ै सामणैं पवित्र जां निष्कलंक, जां निर्दौष शरीर बणा करि हाजर कैरिया।
\v 23 अगर तुऐ विश्वास शेरि नीवि पन द्रढ बणि रिहा, जां तैस सुसमाचारैरि आशाइनि जै तुऐ शुणौरि आ मेइं छडा, जैसैरा प्रचार सुरगा हैट सैरि सरिष्टि पन कियाउरु आ, जां जैसैरा अऊं पौलुस सेवक बणां।
\s कलीसियैरा सेवक,पौलुस
\p
\v 24 ऐबै अऊं तैनह दुखा ला अनंद काता आ, जै तुआड़ै तेइनि उठांता आ, जां मसीह रै कलैशैरै कैमि तैसेरि देह इरै तेनि, अर्थात कलिसिया रै तेइनि, अपड़ै शरीरा मझ पूरि करि दींता।
\v 25 जैसैरा अऊं परमेश्वरैरा तैस प्रबंधै अनुसार सेवक बणां, जै तुआड़ै तेइनि मूंनि दितौरा आ, तां कि अऊं परमेश्वरैरै वचनांनि पूरा, पूरा परचार कैरुं।
\v 26 अर्थात तैस भैदानि जै टैंमा जां पीढ़िया किना गुप्त हस्त्रोन, पर ऐबै तैसैरै तैनह पवितर लौका संसारा पन प्रकट भुआ।
\v 27 जैनह पन परमेश्वरै प्रकट कांना चाह, कि तैनहनि पता भुइया कि हौरनियां जातिया मझ तैस भैदैरि महिमाइरि कीमत कुतु आ? जां सै ऐ आ, कि मसीह जै महिमाइरि आशा आ तुआं मझ रींहथा आ।
\v 28 जैसैरा प्रचार करि,करि अइ हर एकि मेहिणुंनि शुणा दींतै, जां सारै ज्ञानै ला हर अक मेहिणुंनि शिखरांतै आंतै, कि अइ हर एकि मेहिणुनि मसीह मझ सिध करि,करि हाजर क्या।
\v 29 जां एठणिरै तेइनि अऊं तैसैरि तैसै शैक्ति अनुसार जै मूं मझ सामरथ सेईतै प्रभाव बाति आ तन मन ला करि मैहणत बि काता आ।
\c 2
\p
\v 1 अऊं चांहथा कि तुऐ बुझि लिया, कि तुआड़ै जां तैनहैरै जैलौदीकिया मझ आंतै,जां तैनह सभनियां कैरै तेइनि जैनहै मिंडा शरीरिक मूंह न तकऊं अऊं कैतैइ मैहणत काता।
\v 2 तां कि तैनहैरै मना मझ शांति भुइया जां सै प्रेम सेईतै ऐपु मझ किठै रैहा, जां सै पूरि समझिरा सारा धन प्राप्त क्या, जां परमेश्वर पिताइरा भैदानि अर्थात मसीह नि पैहचांणि लिया।
\v 3 जैत मझ बुधि जां ज्ञानै ला सारै भंडार छपौरै आंतै।
\v 4 ऐ अऊं एठणिरै तेइनि बौलता आ, कि कौ मेहिणुं तुआंनि लुभांणें बैइ गला सुण धौखा न दिया।
\v 5 कियोंकि अऊं अगर शरीरैरै भावा किना तुआं किना दूर आ, तां बि आत्मा भाव सेईतै तुआड़ै नीड़ आ, जां तुऐड़ि विधि अनुसार चरित्र जां तुआड़ै विश्वास रि जै मसीह मझ आ दरिड़ता तका करि खुश भूंता।
\s मसीह मझ जीवनैरी भरपूरी
\p
\v 6 सै जै तुऐ मसीह यीशुनि प्रभु करि, करि ग्रहण करि लियाऊरा आ। तीं ऐ तैस मझ जीवन चलांतै रैहा।
\v 7 जां तैसै मझ जड़ पकड़तै जाम बढ़तै गहा, जां जीं तुऐ शिखराऊरै आंतै तीं ऐ विश्वास मझ दृढ़ भूंतै गहा, जां अत्यंत धन्यवाद कातै रैहा।
\v 8 चौकस रैहा कि कौ तुआंनि तैस चीजिरा ज्ञान जां व्यरथ धौखै सुण अहैर न करि लिया, जै मेहिणुरै परंपराई मत जां संसारैरि आदि शिकशाइरै अनुसार, पर मसीह रै अनुसार न।
\v 9 कियोंकि तैत मझ परमेश्वरैरि सारि परिपूरणता देह वास काति आ।
\v 10 जां तुऐ तैसै मझ जीवन भरपूर भौ गियैउरै जै सारि प्रधांन जां अधिकारैरा शिरोमणि आ।
\v 11 तैतै पापा मझ तुआड़ा ऐतिया खतना भौरा आ, जै हथै ला न भूंता, अर्थात मसीह रा खतना, जैत ला शरिरिक देह उतारि दियूंथि।
\v 12 जां तैसै सुण बपतिस्मा मझ दैबीइ गियै, जां तैसै मझ परमेश्वरेरि शैक्ति पन विश्वास करि,करि, जैनि सै मौरा मझां जींताई, तैस सुण बि जी उठै।
\v 13 जां तैनि तुआमनि बि, जै अपड़ा अपराधा, जां अपड़ै शरीरेरि खतनारहित दशाई मझ मुड़दै थियै, तैस सुण जींतैरै, जां असैड़ै सभ पाप माफ कियै।
\v 14 आज्ञा जाम विधिया कैरा सै लिखा जै असैड़ै नां पन जां असैड़ै बिरौधा मझ थिया, मिटा सुटा; जां सै क्रूसा पन मैखियै ला जड़ि करि सांमणै किना हटा दिता।
\v 15 जां तैनि प्रधांन जाम अधिकारानि ऐपु पिना उतारि करि तैनहैरा खुलमुखुला तमासा बणा जां क्रूसैरै कारण तैनह पन जय,जय कारिरि अवाज शुणाई।
\v 16 एठणिरै तेइनि दौष खांणां पीणां या तिहवार नवां चांद, या सब्ता कैरै बारै तुआड़ा कौ फैसला न क्या।
\v 17 कियोंकि सै ऐबै एईणैं बैई गला कैरि छंऊल आ, पर मुखिया चीजि मसीह इरि ऐंति।
\v 18 कौ मेहिणु दीनताइरि जां स्वर्गदूता कैरि पूजा करि,करि तुआंनि दाउड़िरै प्रतिफला किना वंचित ना क्या। ऐतिया मेहिणु तैकैउरि गला मझ लगि रींहथ, जां ऐपड़ि शरिरक समझि मझ बेकार मन फुलता आ।
\v 19 जां तैसै शिरोमणिनि पकड़ि न रींहथा, जैस ला सारि देह जौड़ा जाम पट्टा ला पालण पौषण पा करि जां अक सइ गैठिकरि, परमेश्वरा धैरै बधति गांहथि।
\v 20 जाम कि तुऐ मसीह सुण संसारेरि आदि शिकशाई किना मरि गियै, तां फिरि तैनहैरै समान जै संसारा मझ जीवन बितांतै आंतै, मेहणुआंकेरि अज्ञाइ जां शिकशा अनुसार,
\v 21 जां ऐतेइ विधिया कैरै बशा मझ कोइनि रींहथै कि ऐना छूंणु, उतनि मेईं चखतै, जां उनि हथ न लांणां?
\v 22 आज्ञा कियोंकि ऐ सब चीजै कंमा मझ लांतै,लांतै नाश भौ गैहणिं।
\v 23 ऐनहं विधिया मझ ऐपड़ि इछा अनुसार दैबियौउरि भुई भैगतिरि रीति, जां दीनता, जां देह इरा योगाभ्यासैरै भावा सेइतै ज्ञानैरा नां ता आ, पर शरिरेरि लालसा रौकणां मझ ऐनह किना कौ बि फेइदा न भूंता।
\c 3
\p
\v 1 जाम तुऐ मसीह सुण जींतेरिये, तां सुरगेरि चीजा केरि खौजि मझ रैहा, जैड़ि मसीह वर्तमान आ, जां परमेश्वरेरि देहिणैं बैठौरा आ।
\v 2 धैरति पैनि नां पर सुरगेरि चीजा पन ध्यांन मन ला।
\v 3 कियोंकि तुऐ ता मरि गियै, जाम तुआड़ा जीवन मसीह सुण परमेश्वरा मझ छपौरा आ।
\v 4 जेखणि मसीह जै असैड़ा जीवन आ, प्रकट भूंणां, तां तुऐ बि तैस सेईतै महिमा सेईतै प्रकट कैरियूंणैं।
\s पुरांणा जीवन कनै नया जीवन
\p
\v 5 एठणिरै तेइनि अपड़ै तैनह अंगानि मारि सुटा, जै धैरति पन आंतै, अर्थात व्यभिचार, अशुधता, दुष्कांमना, बुरि लालसा जां लाअचानि जै मूरति पूजाइ समांन आ।
\v 6 ऐनहैरै कारण परमेश्वरैरा प्रकौप अज्ञा न मनणां बाआ पन पूंता आ।
\v 7 जां तुऐ बि, जेखणि ऐनह बुरैइया मझ जीवन बितैंइंथियै, ता ऐनहैरै अनुसार चैलींथियै।
\v 8 पण ऐबै तुऐ बि ऐनह सभनियांनि अर्थात गुसा, रौष, बैदभाव, निंदा, जां मुहां किना गाइ बैकणि ऐ सभ गलै छडि दिया।
\v 9 एकि दूसरै सुण झूठ मेईं बौला कियोंकि तुऐ पुरांणै मेहिणुंनि तैसैरै कंमा समैत उतारि छडौरा आ।
\v 10 जां नंवें मेहणुनि लुआऊरा आ, जै अपड़ै सरिजनहारैरै रूपा अनुसार ज्ञान प्राप्त कानैरै तेइनि बणंता गांहथा आ।
\v 11 तैस मझ न ता युनानी रिहा, न यहुदि, न खतना, न खतने बगैर, न जंगलि , न स्कूति, न दास न अजाद, सिरफ मसीह सभ किछ जां सभनियां निवासीया मझ आ।
\v 12 एठणिरै तेइनि परमेश्वरैरै चुणौरा कैरि, जै पवितर जां पियारै आंतै, बैड़ि दया, जां भलाई, जां दीनता, जां नम्रता, जां मन सहनशीलता धारण करा।
\v 13 जां अगर कौसकियैनि कौसकियै पन दौष दीणांनि कौ कारण भुइया, ता एकि दूसरैरि सलह लिया, जां एकि दूसरैरै अपराध माफ करा: जीं प्रभु तुआड़ै अपराध माफ कियै तीं ऐ तुऐ बि करा।
\v 14 जां ऐनह सभनियाम परांन प्रेमांनि जै सिधताईरा कटिबंध आ, बनहि लिया।
\v 15 जां मसीह रि शांति जैसैरै तेइनि तुऐ अक देह भौ करि शिदाऊरै बि आंतै, तुआड़ै मना मझ राज क्या, जां तुऐ धन्यबादि बणि रैहा।
\v 16 मसीह रै वचनांनि अपड़ै दिला मझ बसणा दिया; जां सिध ज्ञान सेईतै एकि दूसरैनि शिखरा धन्य, जां चितआ, जां अपड़ै, अपड़ै मना मझ दयाइ सुण परमेश्वरैरै तेइनि भजन जां स्तुति गीत जां आत्मिक गीत ला।
\v 17 जां वचनै ला या कंमै ला जै किछ बि करा सभ प्रभु यीशुरै नां सेईतै करा, जां तैस ला परमेश्वर पिता का धन्यबाद करा।
\s नॅए जीवनैरै परिवारिक नियम
\p
\v 18 हे लैड़ियौ, जीं प्रभु मझ उचित आ, तीं ऐ अपड़ै,अपड़ै लाड़ैरै ऐधींन रैहा।
\v 19 हे लाड़ियो, ऐपड़ी,ऐपड़ि लैड़ि सुण प्रेम रखा, जां तैनह सुण कठोरता मेईं करा।
\v 20 हे बालको !, सैरि गला मझ अपड़ै, अपड़ै मइ बबेरि अज्ञाइरा पालण करा, कियोंकि प्रभु ऐत ला खुश भूंता आ।
\v 21 हे बच्चै बाऔ, अपड़ै बालकानि तंग मेईं करा, न भुइयाकि तैनहैरा दिल टुटि गैहिया।
\v 22 हे सेवको! जै शैरीरैरै अनुसार तुआड़ै सुआंमि आंतै, सैरि गला मझ तैनहेरि अज्ञाईरा पालण करा, मेहिणुआंनि खुश कांने बाआनि लुआहनैरै तेइनि न, पर मनेरि सिधयैई जां परमेश्वरैरै डरै सेईतै।
\v 23 जां जै किछ तुऐ कातै आंतै। तन-मन सुण करा, ऐ समझि करि कि मेहणुरै तेइनि न पर प्रभुरै तेइनि कातै आंतै।
\v 24 कियोंकि तुऐ जाणतै कि तुआंनि एठणिरै बदलै प्रभु किना मीरास मेईणिं तुऐ प्रभु मसीह रि सेवा कातै आंतै।
\v 25 कियोंकि जै अन्या काता आ, सै ऐपड़ि बुरैइरा फल पाला, सै कुसैरा पकशपात न आ।
\c 4
\p
\v 1 हे सुऐंमियो, अपड़ै, अपड़ै दासा सुण न्याय जां ठीक,ठीक वयवहार करा, ऐ समझि करि कि सुरगा मझ तुआड़ा बि अक सुआंमि आ।
\s कुछ व्यावारिक सलाह
\p
\v 2 प्रार्थनाई मझ लगि रैहा, जाम धन्यबाद सेइतै तैस मझ जाग्रत रैहा।
\v 3 जांतैसै सेईतै,सेईतै असैड़ै तेईनि बि प्रार्थना कातै रैहा, कि परमेश्वर असैड़ै तेइनि वचन शुणांणैरा ऐतिया दुआर खौलि दिआ,कि अइ मसीह रै तैस भैदैरा विचार करि सैकिया, जैसैरै कारण अऊं केईदि मझ आ।
\v 4 जां तैस ऐतिया प्रकट कैरुं, जीं मूं कांना उचिता आ।
\v 5 मौकैनि बड़ा कीमति समझि करि भेइर बाआ सुण बुधिमैमनि सेइतै बरताव करा।
\v 6 तुअड़ा वचन सदा अनुग्रह सेईतै जां सलौना भुइया, कि तुआंनि हर मेहिणुंनि उचित रीति सेईतै जुबाब दींणा एईछि गैहिया।
\s अन्तिम अभिवादन
\p
\v 7 पियारा भा जां विश्वास ऐरै काबल सेवक, तुखिकुस जै प्रभु मझ मिंडा दास आ, मिंडि सैरि गलै तुआंनि शुणा दैला।
\v 8 सै मीं एठणिरै तेइनि तुआं किन भेइजौरा आ, कि तुआंनि असैड़ि हालत मैलूंम भुइया, जाम सै तुआड़ै मना नि शांति दिया।
\v 9 जां तैस सुण उनेसिमुस बि भेइजौरा आ जै विश्वास ऐरै काबल जां पियारा भा जां तुआंऐ मझां आ, ऐ तुआंनि एठणिरि सैरि गलै शुणा दैलै।
\v 10 अरिस्तरखुस जै मूं सुण केईदि आ, जाम मरकुस जै बरनबैरा भा लगता आ। (जैसैरै बारै तुऐ 
आज्ञा पाऊरि थि कि अगर सै तुआं किन एईछिया, ता तैस सुन ऐछि तराइ व्यवहार कांना।)
\v 11 जां यीशु जै यूस्तुस कैहलांता, तुम्हे नमस्कार बौलतै आंतै। खतना कियाउरै भौरै लौका मझां सिरफ ऐ है परमेश्वरैरै राज्यैरै तेइनि मिंडै सहकरमि जां मिंडि शैंतिरा कारण हस्त्रोनऊरै आंतै।
\v 12 इपफ्रास जै तुआम मझां आ, जां मसीह यीशुरा दास आ, तुआंनि नम्सकार बौलता आ जां सदा तुआड़ै तेइनि सचि प्रार्थनाई मझ कीशिश काता आ, ताम कि तुऐ सिध भौ करि पूरै बिशवाशै सेईतै परमेश्वरेरि इछाइ पन सिथर रैहा।
\v 13 अऊं तैसैरा उगाहि आ, कि सै तुआड़ै तेइनि जाम लौदीकिया जां हियरापुलिस बाआनि बड़ी कौशिश काता रीहंथा।
\v 14 पियारा वैध लूका जां देमासैरा तुआंनि नमस्कार।
\v 15 लौदीकियाइरै भाइयानि जां तुमफास जां तैनहैरै घरेरि कलिसिया इनि नमस्कार बौलणां।
\v 16 जां जेखणि ऐ चिठी तुआड़ै ऐड़ी पढ़ि लिइ गिया, ता ऐतियूं कांनु कि लौदीकियाइरि कलिसिया मझ बि पैढ़ियौ।
\v 17 जां फिरी अरखिप्पुस कना जै सेवा प्रभु मझ सौंपी गैई तैस षवधानी सेईतै पुरा करा।
\v 18 मूं पौलुसैरा अपड़ै हथै ला लिखौरा नमस्कार। मिंडि जंजीरी याद रैखणिं, तुआं पन प्रभु यीशु दया भूंति रिहा। आमीन।
