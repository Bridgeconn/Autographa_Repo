\id JAS
\ide UTF-8
\rem Copyright Information: Creative Commons Attribution-ShareAlike 4.0 License
\h याकुब
\toc1 याकुब
\toc2 याकुब
\toc3 याकुब
\mt1 James
\mt1 याकुब
\c 1
\s अभिवादन
\p
\v 1 परमेश्वरैरै जां प्रभु यीशु महीहैरै सेवक याकूबैरि ओर तैनह बारह गौत्रानि जै तितर बितर भौ करि रींहथै नमस्कार पुजिया।
\s विश्वाश कनै बुधिमानी
\p
\v 2 हे मिंडै भैइयो, जाम तुऐ केहिया परकैरेरि परिकशाई मझ पुइया,
\v 3 ता ऐसैरै पूरै अनंदैरि गल समझा, ऐ बुझि करि, कि तुआड़ै विश्वास शैरै परखणां तेइनि धीरज पेइदा भूंता आ।
\v 4 पर धीरजानि अपड़ा पूरा कंम कांना दिया, कि तुऐ पूरै जां सिध भौ गहा, जां तुआं मझ कुसकैरि कैमिं न भुइया।
\v 5 अगर तुआं मझ कुसकैरि बुधि घट भुइया,ता परमेश्वरा किना मगा, जै बगैर उलाहना दितै सभनियांनि उदारताई सुण दींता आ, जां तैसनि दियूंणि।
\v 6 पर विश्वास शै सुण मगै, जां किछ शक मेइ करै, कियोंकि शक कांनै बाआ सुमुंदरेरि लैहरि सहि आ, जै हवाई ला चलति जां उछलति आ।
\v 7 ऐतिया मेहिणु ऐ न सैमझिया, कि मूंनि प्रभु किना किछ मैऐलु,
\v 8 सै मेहिणु दुचिता आ, जां ऐपड़ि सैरि गला मझ चंचल आ।
\s गरीबी अंमीरी
\p
\v 9 दीन भा अपड़ै ऊंचै पदा पन घमण्ड कैरिया।
\v 10 जां धनवांन ऐपड़ि नीच दशाइ पन, कियोंकि सै घाइऐरै फुला सहि गांहथा रीहणां।
\v 11 कियोंकि सूरज निकअतै तैज धुप लगति, घाहानि शुकै दींती आ, जां तैसैरा फुल झड़ि गांहथा, जां तैसैरि शौभा गांहथि रींहथि, तैसै परकार धनवांन बि अपड़ै रस्तै पन चलतै,चलतै धूड़ै मझ मिलि गाहंणां।
\s परख कनै प्रलोभन
\p
\v 12 धन्य आ सै मेहिणुं, जै परिकशाइ मझ सिथिर रींहथा, कियोंकि सै खरा निकीइ करि जीवनैरा सै मुकुट पाला, जैसैरि प्रतिज्ञा प्रभु अपड़ै प्रेम कांनाहरानि दितौरि आ।
\v 13 जाम कुसकैरि परिकशा भुइया ता, सै ऐ बोलिया, कि मिंडि परिकशा परमेश्वरैरि ओर सेईतै भूंति आ, कियोंकि न ता बुरि गला ला परमेश्वरैरि परिकशा भौ सकति, जां न सै कुसकैरि परिकशा ऐपु काता।
\v 14 पर हरेक मेहिणु एपड़िऐ इछाइ मझ खिंचि करि, जां बैनिह करि परिकशाई मझ पूंता।
\v 15 फिरि इछा दुपरांणि भौ करि पापानि जाणति आ, जां पाप जेखणि बधि गांहथा ता मोऊत पेइदा काता।
\v 16 हे मिंडै पियारै भैइयो, धौखा मेईं खई।
\v 17 कियोंकि हरेक सुरग अछा बरदान जां हरेक उतम दान परांनै किना आ, जां ज्योतिया कैरै पिताइरै ओर सेईतै मेईंता, जैत मझ न ता कौ बदलाव भौ सकता आ, जां न अदल बदलैरै कारण तैत पन छांऊल पूंति आ।
\v 18 तैनि ऐपड़िऐ इछाई सेईतै असूंनि सचै वचनै ला पेइदा किआ, तां कि अहि तैसेरि सृष्टिरि चीजा मझां एकि परकारैरै पेहिलै फल भुइया।
\s शुणना कनै कांना
\p
\v 19 हे पियारै भैइयो, ऐकैई गल तुऐ जांणतै आंतै एठणिरै तेइनि हरेक मेहिणुं शुणनैरै तेइनि तत्पर जाम बौलणा मझ धीरा जां गुसै मझ धीमा भुइया।
\v 20 कियोंकि मेहिणुरा गुसा परमेश्वरैरै धरम न निभइ सकता।
\v 21 एठणिरै तेइनि सारि मैलीनता जां बैर भावैरि बधति दूर करि, करि तैस वचनानि नम्रताइ सुण ग्रहण करि लिआ, जै हिरदै मझ बैयोऊरा आ, जां जै तुआड़ै प्राणां कैरा उदार करि सकता आ।
\v 22 पर वचना पन चलणै बाऐ बणां, जां सिरफ शुणनै बाऐ न जै अपड़ै आपानि धौखा दींतै आंतै।
\v 23 कियोंकि जै कौ वचन शुणनै बाआ भुइया, जां तैस पन चलणै बाआ न भुइया, ता सै तैस मेहिणु सहि आ, जै अपड़ु मुह शिशै मझ तकांता।
\v 24 एठणिरै तेइनि कि सै अपड़ै आपानि तका करि चलि गांहथा, कि झट भुलि गांहथा कि अऊं कैतिया थिया।
\v 25 पर जै मेहिणुं ऐजैदिरि सिध व्यवस्थाइ पन धन्य काता रींहथा, जां अपडै कंमा मझ एठणिरै तेइनि आशीष पाला कि शुणि करि न, पर तैतिया ऐ कंम काता आ।
\v 26 अगर कौ अपड़ै आपानि भक्त सैमझिया, जां ऐपड़ि जिभैनि लगांम न दिआ, पर अपड़ै मनानि धौखा दिया, ता तैसैरि भैक्ति बैकार आ।
\v 27 असैड़ै परमेश्वरैरै जां पिता नीड़ शुध जां निरमल भैक्ति ऐ आ, कि अनाथानि जां रैंडिया कैरै कलैशा मझ तैनह कैरि सुधि लिआ, जां अपड़ै आपानि संसारा किना निष्कलंक रैखिया।
\c 2
\s पक्पातैरै विरूध चेतावनी
\p
\v 1 हे मिंडै भैइयो, असैड़ै महिमायुक्त प्रभु यीशु मसीह रा विश्वास तुआं मझ पकशपातै सुण न भुइया।
\v 2 कियोंकि अक पुरख सुनैरै छलै जां छैअ लिकड़ै लाऊरै तुऐड़ि आराधनालय मझ एईछिया जां अक कंगाल बि मैलै कुचैलै लिकड़ै ला करि एईछिया।
\v 3 जां तुऐ तैस छैअ लिकड़ै बाऐरा मुंह तका करि बौला कि तु ऐड़ि ऐछि ठाहरि बेश, जां तैस कंगाला सुण बौला, कि तु ऐड़ि खड़ा रैह, या मिंडै पैइड़ेरि पीढ़ी किन बेश।
\v 4 ता किआ तुऐ ऐपु मझ भेद भाव  दौष न किआ, जां कुविचारै ला न्या कांनै बाऐ न ठैहरै?
\v 5 हे  पियारै भैइयो शुणां, किआ परमेश्वरै ऐस संसारैरै कंगाल न चुणौरै आंतै कि विश्वास मझ धैनिं, जां तैस राजैरै अधिकारि भुइया, जैसैरेइ प्रतिज्ञा तैनि तैनह सुण कियाऊरि आ जै तैस सुण प्रेम रखतै आंतै।
\v 6 पर तुऐ तैस कंगालेरि बिजति की,न्या किआ धैनि मेहिणु तुआं पन अत्याचार न कातै? जां किआ सैहै तुआंनि बौलैला मझ ध्रीड़ि, ध्रीड़ि न लै गांहथै?।
\v 7 किआ सै तैस उतम नांइएरि निंदा न कातै, जैसैरै तुऐ शुणैईयूंतै?
\v 8 तां बि अगर तुऐ पवितर शास्त्रैरै ऐस वचना अनुसार, कि ति अपड़ै पैड़ोसि सुण अपड़ै समान प्रेम रख, सचमुच तैस राज 
व्यवस्थाइनि पूरि कातै आंतै, ता अछु ऐ कातै आंतै।
\v 9 पर अगर तुऐ पकशपात कातै, ता पाप कातै, जां 
व्यवस्था तुआंनि अपराधि ठैहरांति आ।
\v 10 कियोंकि जै कौ सैरि 
व्यवस्थाइरा पालण काता आ पर एकिऐ गलै मझ गैलति कैरिया तां सै सभनियां गला मझ दौषि ठैहरा।
\v 11 एठणिरै तेइनि कि जैनि ऐ बौलु, कि तु 
व्यवस्था मेईं काता तैनिऐ ऐ बि बौलु, तु व्यभिचार हत्या मेईं काता।
\v 12 तुऐ तैनह लौकानि वचन बौला, जां कंम बि करा, जैनहैरा न्या ऐजैदिरि 
व्यवस्था अनुसार भौला।
\v 13 कियोंकि जैनि दया न कि, तैसैरा न्या बगैर दयाइ भूंणां, दया न्यायै पन भूंति।
\s विश्वाश कनै कर्म
\p
\v 14 हे मिंडै पियारै भैइयो, अगर कौ बोलियाकि कि मूंनि विश्वास आ पर सै कंम नां काता भुइया, ता तैस किना कुतु फेइदा? किआ ऐतिया बिशवाश कैदि तैसैरा उदार करि सकता आ?
\v 15 अगर कौ भा या भीण नगै उघाड़ै भुइया, जां तैनहनि हर धितैड़ि रोटिया कैरि कैमि भुइया।
\v 16 जां तुआं मझा कौ तैनह सुण बोलिया, कुशल सेईतै गहा, तुऐ गरम रैहा जां तृप्त रैहा, पर जै चीजै देह इरै तेइनि जैरूरि ऐंति पर तैनहनि न दिआ, ता कुतु फेइदा?
\v 17 तीं ऐ विश्वास वि, अगर करमां सेईतै न भुइया ता अपड़ै सुभावा मझ मौरा आ।
\v 18 वरना कौ बौलि सकता आ कि ताऊंनि विश्वास आ, जां अऊं करम काता आ, तु अपड़ा विश्वास मूंनि करमै बगैर लुहाअ जां अऊम अपड़ा विश्वास अपड़ै करमा ला ताऊंनि लुहाऐला।
\v 19 ताऊंनि विश्वास आ कि अकै परमेश्वर आ, तु अछा काता आ, दुष्टा आत्मा बि विश्वास रखतै, जां थरथरांतै।
\v 20 पर हे निकम्मै मेहिणुओ, किआ तयै ऐ बि न जांणतै, कि करमां बगैर विश्वास बेकार आ?
\v 21 जां असैड़ै बाबै अब्राहिमै अपड़ै पुत्रा इसहाकानि वैदी पन चाहढ़ा, ता किआ सै धरमिक न ठैहरा थिया?
\v 22 तीं तका लियूं कि विश्वास शै तैसैरै कंमा सेईतै मिइ करि प्रभाव सुटा जां करमैं ला विश्वास सिध भुआ।
\v 23 जां पवितर शास्त्रेरा वचन पूरा भुआ, कि अब्राहिमैं परमेश्वरैरि विश्वास किया, जां ऐ तैसैरै तेइनि धार्मिक गिणि गिया, जाम सै परमेश्वरैरा मित्र शुणैइया।
\v 24 तुऐ तका लियूं कि मेहिणु सिरफ विश्वास ला न, वरन करमां ला बि धरमि ठैहरैइयूंता आ।
\v 25 तींऐ राहाब वैश्या बि जाम तैसै दूत अपड़ै घरा मझ उतारै, जाम हौरै रस्तै किना बिदा कियै, ता किआ करमाम सुन धरमिक न ठैहरि?
\v 26 निदान, जीं देह प्राणा बगैर मौरि आ, तींऐ विश्वास बि करमां बगैर मौरा आ।
\c 3
\s जीभ वंशा मझ कानी
\p
\v 1 हे मिंडै भैइयो, तुआं मझां बड़ै उपदैशक न बणैं, कियोंकि जांणतै आंतै, कि अई उपदैशक हौरै बि न्याई कनै दौषि ठैहैरैइयूंणै।
\v 2 एठणिरै तेइनि कि अहि सारै बैड़ि बारि चुकि गांहथै,जै कौ वचना मझ न चुकता, सैहै ता शुध मेहिणुं आ; जां सैरि देह पन बि लगांम ला सकता।
\v 3 जेखणि अहि अपड़ै बशा मझ कांनैरै तेइनि घौड़ा कैरै मुहां मझ लगांम लांतै, ता अहि तैसेरि सैरि देह इनि बि फैरि सकतै।
\v 4 तका, जहाज बि, ऐतियै बड़ै भूंतै, जां प्रचंड हवाइ ला चैलैइयूंतै, तां बि एकि हैलकि तेइ पतवारै ला मांझिरि इच्छाइरै अनुसार घुमैइयूंतै।
\v 5 तीं ऐ जिभ बि अक हैलका तिया अंग आ, जां बैड़ि, बैड़ि ढींगै माति आ, तका थोड़ि तेई आगि ला कियाऊतै बड़ै जंगला मझ आग लगि गांहथि आ।
\v 6 जिभ बि अक आग आ , जिभ असैड़ै अंगा मझ अधरमैरा अक लौक आ, जां सैरि देह पन कलंक लामति आ, जाम संसारा मझ आग ला दींति, जाम नरक कुण्डैरि आगि ला जअति रींहति।
\v 7 कियोंकि हर परकारैरै जंगल- पैशु पकशि, जाम रैंगणैं बाऐ जैंतु मेहिणुरै बशा मझ भौ सकतै, भौ बि गियाऊरै आंतै।
\v 8 पर जिभैनि मेहिणुआं मझ कौ बि बशा मझ न करि सकता; ऐ ऐतैइ बलआ आ भरौरि आ
\v 9 एसै ला अहि प्रभुरि धन्यवाद कातै, जां ऐसै ला मेहिणुआंनि जै परमेश्वरैरा रूपा मझ पेइदा भुऐ शराप दींतै।
\v 10 भैइयो एकिऐ मुहां किना धन्यवाद जां शराप निकअतै।
\v 11 हे पियारै भैइयो, ऐतियूं न भूणुं चेहिंतु।
\v 12 किआ झुलतैरै मुहां किना मिठा जां लूणकू पांणि दोइयो निकअतै? हे मिंडै भैइयो, किआ अंजीरेरु बुटा किना जैतूंन, या दाखिरि लताइ मझाम अंजीर लगि सकतै? तींऐ लूणकै सोतै किना मिठु पांणि न निकिइ सकतु।
\s स्वर्गिय ज्ञान
\p
\v 13 तुआं मझ ज्ञानवान जां समझदार कैणु आ? जै ऐतिया भुइया सै अपड़ै कंमानि अछै चाल चलण सेईतै तैस नम्रता सेईतै जीवन प्रगटकैरिया जै ज्ञाना किना पेइदा भूंति आ।
\v 14 पर अगर तुऐ अपड़ै, अपड़ै मना मझ कैड़कि जां बिरौध रखतै, ता सचैइरै बिरौधा मझ घमण्ड मेईं कातै, जां न झूट बौलणु।
\v 15 ऐ ज्ञान सै न आ, जै सुरगा किना उतरता आ वरन संसारिक, जां शारिरिक जां शैतानि आ।
\v 16 एठणिरै तेइनि जैड़ि बिरौध भूंता आ, तैड़ि बखैड़ा जां हर प्रकारैरा दुष्करम बि भूंता।
\v 17 पर जै ज्ञान सुरगा किना एईंता आ सै पेहिला ता शुध भूंता फिरी मिलणसार , जां चैन दया अछै फला ला लदौरा भूंता, जां पकशपात जां निष कबटै बगैर भूंता।
\v 18 जां मिलाप कांनै बाआनि धरमिकताइरा फल मैल-मिलापा सुण बैइयूंता आ।
\c 4
\s संसारा सेईतै मित्रता
\p
\v 1 तुआम मझ लैड़ैइ जां झगड़ै कौढ़ां किना एईछि गियै? किआ तैनह सुख विलासा किना न जै तुआड़ै अंगा मझ लड़तै भिड़तै आंतै?
\v 2 तुऐ लालसा रखतै, जां तुआंनि मेईंतु न, तुऐ हत्या जां डाह कातै, जां किछ प्राप्त न करि सकतै; तुऐ झगड़तै जां भिड़तै रींहथै, तुआंनि तां न मेईंतु, कि मगतै न।
\v 3 तुऐ मगतै पर पांतै न, एठणिरै तेइनि कि बुरि इछाइ ला मगतै, तां कि अपड़ै भौग विलासा मझ उड़ा दिया।
\v 4 हे व्यभिचार रियो किआ तुऐ न जांणतै, कि संसारा सुण मित्रता कांनि परमेश्वरा सुण बैर कांना आ, जै कौ संसारैरा मित्र भूंणां चांहता, सै अपड़ै आपानि परमेश्वरैरा बैरि बणांता।
\v 5 किआ तुऐ ऐ समझतै कि, पवितर शास्त्र बेकार बौलता आ जै आत्मां तैनि अपड़ै अंतर बसाऊरि आ, किआ सै ऐतैई लालसा काता, जैसैरा प्रतिफल डाह भुइया?
\v 6 सै ता हौरा बि अनुग्रह दींता आ, ऐस कारणा ऐ लिखौरु आ, कि परमेश्वर अभिमैनियां सेइतै बिरौध काता, पर दींना पन अनुग्रह काता।
\v 7 एठणिरै तेइनि परमेश्वरैरै अधींन भौ गहा, जां शैतानैरा सामणां करा ता, सै तुआड़ै नीड़ किना नशि गाहला।
\v 8 परमेश्वरैरै नीड़ एईछा, ता सै बि तुआड़ै नीड़ एईछैला, हे पापियो, अपड़ै हथ शुध  करा, जां हे दुचितै लौको अपड़ै मनानि पवितर करा।
\v 9 दुखि भुआ, जां शौक करा, जाम लैरि दिया तुआड़ि हंसि शौका मझ जां तुआड़ा अनंद उदैसि मझ बैदलि ग गैहिया।
\v 10 प्रभुरै सांमणैं दीन बणां, ता तुआंनि सै शिरोमणि बणाला।
\s भैईया पन दौष लांणा
\p
\v 11 हे भैइयो एकि दूसरैरि बदनांमि मेईं करा, जै अपड़ै भैइरि बदनामि काता आ, या भैई पन दौष लांता आ, सै 
व्यवस्थाइरि बदनामि काता, जां 
व्यवस्था पन दौष लांता आ, ता अगर तु 
व्यवस्थाइ पन दौष लांता आ, ता तु 
व्यवस्था पन चलणैं बाआ न आ, पर तैस पन हाकिम ठैहरा।
\v 12 
व्यवस्था दींणैं बाआ जां हाकम ता अकै आ, जैस बंचाणा जां   न्या नाश कांनैरि सामरथ आ; तु कैंणु आ, जै अपड़ै पैड़ोसि पन दौष लांता आ?
\s घमण्डैरै विरूध चेतावनी
\p
\v 13 तुऐ जै ऐ बौलतै आंतै, कि आज या दोतिं अहि हौरै नगरा मझ गहि करि तैड़ि अक साल कटलै, जां व्यापार करि,करि फेइदा उठालै।
\v 14 जां ऐन जांणतै कि दोतिं कुतु भूंणु? शुणि ता लिआ, तुआड़ी जिन्दगि आ ऐ कुतु? तुऐ ता मना भाप समान आंतै, जै थौड़ि दैर लैहियूंति, फिरि लापता भौ गांहथि आ।
\v 15 एठणिरै बदलै तुआं ऐ बौलणु चेहिंतु, कि अगर प्रभु चैहिया ता अहि  जीवन ठीक जींतै रैहलै, जां या सै कंम बि करैलै।
\v 16 पर ऐबै तुऐ ऐपड़ि डींगि पन घमण्ड कातै आंतै, ऐतिया सारा घमण्ड बुरा भूंता।
\v 17 एठणिरै तेइनि जै कौ ठीक कांना जांणता आ, जां न काता, तैसैरै तेइनि ऐ पाप आ।
\c 5
\s धनवानानी चेतावनी
\p
\v 1 हे धनवांनो शुणि ता लिया; तुऐ अपड़ै एईणै बाऐ कलैशा पन चिल्ला, चिल्ला करि लैरि दिया।
\v 2 तुआड़ा धन बिगड़ि ग्या जां तुआड़ै लिकड़ानि कीड़ै खा गियै।
\v 3 तुआड़ै सुनैं चैंदि मझ काई लगि गैइ, जां तैसै काई तुआं पन उगाहि दैलि, जां आग तुआड़ा शरिर मास खा गाहलि, तुऐ अंतिम जुगा मझ धन बटौआ।
\v 4 तका जैनहै मैजूरै तुऐड़ि पैटि बैढि, तैनहैरि सै मैजूरि जै तुऐ धौखा दी करि रखि लियाऊरि आ, हकै दींति आ, जां लवनै बाआ कैरि दुहाइ, सैनाईरै प्रभुरै कंना तेइनि पुजि गियाऊरि आ।
\v 5 तुऐ धैरति पन भौग विलासा मझ लगि रियै जां मनै बड़ा सुख भौगा, तुऐ ऐस बधेरि धियैड़िरै तेइनि अपड़ै हिरदैरा पालण पौषण करि, करि मौटा ताजा किआ।
\v 6 तुऐ धरमि दौषि ठैहराइ करि मारि सुटा, सै तुआड़ा सामणां न काता आ।
\s दुखा मझ धीरज धरना
\p
\v 7 हे भैइयो, प्रभुरै एईणैं तेइनि धीर रखा, तका, गृहस्त पर ऐछि जैमीनि मैझियैं सै आंतै, जै वचन शुणि करि भलै जां उतम मना मझ संभाई रखतै, जां धीरजै ला फल लांतै। रै बहुमुल्य फलैरि आशा रखता, पेहिला जां लाषट झड़ि एइणां तेइनि धीरज रखता आ।
\v 8 तुऐ बि धीर रखा, जां अपड़ै हिरदैनि दृढ़ रखा, कियोंकि प्रभुरा मन शुभ एइणां नीड़ आ।
\v 9 हे भैइयो, एकि दूसरै पन दौष मेईं ला न्या करा, तांकि तुऐ दौषि न ठैहरैयुणा, तका हाकिम दुआरा पन खड़ा आ।
\v 10 हे भैइयो, जैनहै भविष्यवकतै प्रभुरै नांइऐरि गलै की, तैननि दुख उठांणानि धीर धरनैरा अक आदरश समझा।
\v 11 तका, अहि धीर रखणैं बाआनि धन्य बौलतै आंतै, तुऐ अय्युबैरै धीरजैरै बारै मझ ता शुणौरु ऐ आ, जां प्रभुरि ओर सेइतै जै तैसैरा प्रतिफल भुआ सै बि बुझि लिऔरा आ, जैत ला प्रभुरि अत्यंत दया जां तरस प्रकट भूंति आ।
\v 12 पर हे मिंडै भैइयो, सभनियां किना श्रेष्ट गल ऐ आ, कि कसम मेईं खांतै, न सुरगैरि न धैरतिरि, न कुसकेई होरि चीजिरि, पर तुआड़ि गलगप हांऐरि हां, जां नऐरि नं भुइया, कि तुऐ दण्डैरै काबल मेईं ठैहरा।
\s प्रार्थनाईरी शक्ति
\p
\v 13 अगर तुआं मझ कौ दुखि भुइया तैस सै प्रार्थना कैरिया अगर खुश भुइया ता स्तुतिरै भजन लैइया।
\v 14 अगर तुआं मझ कौ रोगि भुइया, ता कलिसिया इरै प्रचिन पुरांणांनि शिदैइया, जां सै प्रभुरै नाम सुण तैत पन तैल मइकरि तैसैरै तेइनि प्रार्थना कैरिया।
\v 15 जां विश्वास शेरि प्रार्थनाइ ला रोगि बंचि गाहणां, जां प्रभु तैस चुकि करि खड़ा करैला, अगर तैनि पाप बि कियाऊरै भुऐ, ता तैनह कैरि बि माफि भौ गाहणिं।
\v 16 एठणिरै तेइनि तुऐ ऐपु मझ एकि दूसरैरै सामणैं अपड़ै, अपड़ै पापानि मनि लिया, जां एकि दूसरैरै तेइनि प्रार्थना करा, जैत ला चंगै भौ गहा; धरमि मेहिणुरि प्राथनाइ ला बड़ु किछ भौ सकतु।
\v 17 एलिय्याह बि ता असूं सहि दुख-सुख भोगि मेहिणुं थिया, जां तैनि गिड़गिड़ा करि प्रार्थना की; कि मैघ न बेरसिया, जां साढै तरिंह साला तेइनि पर ऐछि जैमीनि मैझियैं सै आंतै, जै वचन शुणि करि भलै जां उतम मना मझ संभाई रखतै, जां धीरजै ला फल लांतै। पन मैघ ल बरसा।
\v 18 तां तैनि प्रार्थना कि, त सुरगा किना झड़ि लगि, जां पर ऐछि जैमीनि मैझियैं सै आंतै, जै वचन शुणि करि भलै जां उतम मना मझ संभाई रखतै, जां धीरजै ला फल लांतै। फलवंत भुई।
\v 19 हे मिडै भैइयो, अगर तुआं मझ कौ सचैइरै रस्तै किना भटकि गैहिआ, जां तैस फैरि अणैं।
\v 20 ता सै ऐकियूं बुझि लिया, कि जै कौ कुसकियै भटकौरै पैपिनि फैरि अणैला, सै एकि प्राणिनि मोउति किना बंचाला, जां बड़ा पापा पन पड़दा सुटैला।
