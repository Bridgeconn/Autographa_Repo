\id TIT
\ide UTF-8
\rem Copyright Information: Creative Commons Attribution-ShareAlike 4.0 License
\h तीतुस
\toc1 तीतुस
\toc2 तीतुस
\toc3 तीतुस
\mt1 Titus
\mt1 तीतुस
\c 1
\s अभिवादन
\p
\v 1 पौलुसेरि ओर सेइतै जै परमेश्वरैरा सेवक यीशु मसीह रा प्रेरित आ, परमेश्वरैरा चुणौरै लौका कैरा विश्वास, जां तैस सचैइरि परियांणिरै अनुसार जै बैकतिरै अनुसार आ।
\v 2 तैस अनंत जीवनैरि आशाइ पन, जैसैरि प्रतिज्ञा परमेश्वरै जै झूठ न बौलि सकता, संसारा सुण कियाऊरि आ।
\v 3 पर ठीक तैस टैंमां अपड़ै बचनांनि तैस प्रचारै ला प्रकट किआ, जै असैड़ै उदारकाता परमेश्वरैरि आज्ञा इरै अनुसार मूंनि दितौरा आ।
\v 4 तीतुसैरै नां जै विश्वास शैरै सहभागितारै विचारा ला मिंडा सच्चा पुत्र आ परमेश्वर पिता जां असैड़ा उदार कानाहर मसीह प्रभु यीशु रै अनुग्रह जां शांति भूंति रिहा।
\s क्रेतैरै तीतुसैरा कम
\p
\v 5 अंऊ एठणिरै तेइनि तउनि क्रेतै प्रचिन मझ छडि इयाउरा थिया, कि तु शेष बैचति गलानि सुधैरिया, जां मिंडि आज्ञा इरै अनुसार नगरा,नगरा मझ पुरांणांनि नियुक्त कैरिया।
\v 6 जै निर्दौष जां पवित्र एकियै लैड़िरै लाड़ै भुइया, जैनह कैरै छोकरु बाऐ विश्वास मझ भुइया, जां जैनह मझ लुचै पनैरा जाम निरंकुशताइरा दौष न भुइया।
\v 7 कियोंकि अध्यकशानि परमेश्वरैरा भण्डारी भूंणैरै कारण निर्दौष पवित्र भूंणां चेहिंथा, न हठि , न क्रौधि, न पियक्कड़,नं मार पीट कानाहर, न नीच कैमैइरा लैअचि।
\v 8 पर पहुनाइ कांनै बआ, भलाइ चांहणैं बआ, संयमि,प्रेम कनै वआ न्यायि,धरमी, पवित्र भुइया।
\v 9 जां विश्वास ऐरै काबल वचना पन धरमैरै उपदैशानुसार आ, सिथर रिहा; कि खैरि शिकशाइ ला उपदैश दी सैकिया; जां विवादिया कैरा मुंह बंद करि सैकिया।
\v 10 कियोंकि बड़ै लौक निरंकुश बकवासि जां धौखा दींणै बाऐ; बिशेष करि खतना कांनै बआ मझां।
\v 11 ऐनहैरु मूंह बंद कांनु चेहिंथु: ऐकियै लौक नीच कैमैइरै तेइनि अनुचित गलै शिखराइ करि घरैरै,घर बिगाड़ी दींतै।
\v 12 तैनह मझ एकि मेहिणु जै तैनह कैरा भविष्यवकता आ, बौलु कि,क्रेति लौक सदा झूठै, दुष्ट, पैशु जां अइ पेटू भूंतै।
\v 13 ऐकैइ उगाहि सचि आ, एठणिरै तेइनि तैनहनि कड़ैइ सेइतै चितावनि आ दितौरि, कि सै विश्वास मझ पकै भौ गैहिया।
\v 14 जां सै यहुदिया केरि कथाइ कैहैनियां जां तैनह मेहिणुंआं केरि आज्ञा इ पन मन न लैइया, जै सचैइ किना भटकि गांहथै आंतै।
\v 15 शुध लौका कैरै तेइनि सैरि चीजै शुध ऐंति, पर अशुधा कैरै तेइनि किछ बि शुध न आ वरन तैनहैरि मन जां विवेक दोइयो अविश्वास अशुध आंतै।
\v 16 सै बौलतै आंतै, कि अई परमेश्वरानि जांणतै आंतै, पर अपड़ै कंमा ला तैसैरा इनकार कातै, कियोंकि सै घृणित जां अज्ञा न मनणैं बाऐ आंतै जां कुसकियै अछै कंमा काबल नं आंतै।
\c 2
\s आचरणैरै तैईनि खरि शिक्शा
\p
\v 1 पर तु ऐतेइ गलै बौलियां कर, जै खरै उपदैशैरै काबल आ।
\v 2 अर्थात बुढै पुरुख, सचैत जां गंभीर जां संयमि भुइया, जां तैनहैरा विश्वास जां प्रेम जाम धीरज पका भुइया।
\v 3 ऐसै तराहि बुढि जैनैनियां कैरा चाल चलण पवित्र लौका सहि भुइया, दौष लाणैं बाइ जां दास सुण पियार रैखिया।
\v 4 ताकि सेकैई जवान जनैनियांनी चेतावनी दैती रिहा कि अपडा लाडा बच्चा सेईतै प्रेम रैखिया।
\v 5 जां सयंमि, पति व्रता, घरैरा कारोबार कांनैं बाई, भलि जां अपड़ै,अपड़ै लाड़ैरै अधींन रीहणैं बाई,शुध तां कि परमेश्वरै वचनैरि निन्दा न भुइया।
\v 6 ईंऐं जवांन पुरखानि बि समझांइयां कर, कि सयंमि भुइया।
\v 7 सभनियां गला मझ अपड़ै आपानि भलै कंमा कैरा नमूंना बणा, तिंडै उपदैशा मझ सफई, गंभीरता,
\v 8 जां ऐतैइ खरियाइ भुइया, कि कौ तैसनि बुरा न बोलि सैकिया; जैत ला बिरोधि असूं पन कौ दौष लांणैरा मौका न पा करि लजित भुइया।
\v 9 दासानि समझा, कि अपड़ै, अपड़ै सुऐंमिरै अधींन रैहा, जाम सभनियां गला मझ तैनहनि खुश रैखिया, जां उलटा जुबाब न दिया।
\v 10 चोरि चैलैकि न कैरिया; पर सारै परकार सेइतै पूरै विश्वास शि निकिया, कि सै सभनियां गला मझ असैड़ै उदार कानाहरानि सचै परमेश्वरैरै उपदैशानि शौभा दिया।
\v 11 कियौकि परमेश्वरैरा अनुग्रह प्रकट आ, जै सभनियां मेहिणुआं कैरा उदारैरा कारण आ।
\v 12 जां असूनि चितांता आ, कि अभक्ति जाम संसारेरि इच्छाइया किना मन पैरि करि ऐस जुगा मझ संयम जाम धरम जां भैक्ति सुण जीवन बितैइया।
\v 13 जाम तैस धन्य आशाइरि अर्थात अपड़ै महान परमेश्वर जां उदार कानाहर यीशु मसीह रि महिमा प्रकट भूणैरि बाट जौंहथै रैहा।
\v 14 जैनि अपड़ै आपानि असैड़ै तेइनि दी दिता, कि असूंनि हर परकारैरै अधर्मा किना छुटकारा लिया, जां शुध करि,करि अपड़ै तेइनि अक ऐतैइ जाति बणा लिया जै भलै,भलै कंमा मझ भुइया।
\v 15 पूरै अधिकार आज्ञा ई सेइतै ऐकेइ गलै बौल जां समझा जां शिखरांता रैह कौ तऊंनि तछ नं समझि पैइया।
\c 3
\s मसीह चाल चलन
\p
\v 1 लौकानि सुधि दिवा, कि सरदारांनि जां ऐधिकैरिया कैरै अधींन रिहा, जां तैनह कैरि अज्ञा मैनियां,जां हरेक अछै कंमा कैरै तेइनि तियार रिहा।
\v 2 कौसनि बि निन्दा न कैरिया; झैगड़ैलु न भुइया, कोंमल सुभाभैरै भुइया, जां सभनियां मेहिणुआं सुण बैड़ि नम्रताइ सुण रिहा।
\v 3 कियोंकि अइ बि पेहिलै,निर्बुधि, जां अज्ञा न मनणै बाऐ, जां भृमां मझ पियाउरै, जां रंगा,रंगा कैरै इछाइ जां सुख विलासैरै दासत्वा मझ थियै, जां बैर भाव, जां डाह कांनां मझ जीवन बितांतै थियै, जां एकि हौरै सुण बैर रैखिंतियै।
\v 4 जां असैड़ै उदार कानाहर परमेश्वरैरि किरपा, जां मेहिणुआं पन तैसैरि प्रेम प्रकट भुइ।
\v 5 तां तैनि असैड़ा उदार किया: जां ऐ धरमैरै कंमा कैरै कारण न आ, जै अइ ऐपु कियै, पर ऐपड़ि दयाइरै अनुसार, नवैं जनमैरै स्नान, जां पवितर आत्माइरै असूंनि नवां बणांणै ला भूं।
\v 6 जैनि तैसनि असैड़ै उदार कानाहर यीशु मसीह रै ला असूं पन एधिकैइ ला डौला।
\v 7 जैत ला अइ तैसैरै अनुग्रह सुण धरमी ठैहरि करि, अनंत जीवनैरै आशाइरै अनुसार वारिस बैणिया।
\v 8 ऐकैइ गल सचि आ, जां अऊं चांहथा, कि तु ऐनह गला कैरै बारै दृढ़ि करि बोलिया, एठणिरै तेइनि जैनहै परमेश्वरैरि विश्वास कियाऊरा आ, सै भलै, भलै कंआ मझ लैगिया, ऐकेइ गलै भैलि, जाम मेहिणुआं कैरै फेइदेरि ऐंति।
\v 9 पर मूरखता कैरै विवाद, जां वंशावलियांनि, जां बैर बिरौधैरै बारै मझां बचि रैह; कियोंकि सै निष्फल जां बैकार आंतै।
\v 10 कुसकियै पैखैंडिनि अक दो बार समझाइ बुझाइ करि तैस किना अलग रैह।
\v 11 ऐ बुझि करि कि ऐतिया मेहिणुं भटकि गियाऊरा आ, जां अपड़ै आपानि दौषि ठैहराइ करि पाप काता रींहथा।
\s व्यक्तिगत निर्देश कनै अभिवादन
\p
\v 12 जाम अऊं तऊ किन अरतिमास या तुखिकसानि भेईजूं, ता मूं किन नीकुपुलिस एइणैरि कोशीश करै, कियोंकि मीं तैड़िऐ सैरदि कटणैरि सौचौरि आ।
\v 13 जेनास व्यवस्थापक जां अपुल्लोसानि कोशिश करि,करि आघै पूजा दै, जां तका, कि तैनहनि कुसकेइ चीजिरि कैमि न भुइया।
\v 14 जां असैड़ै लौक बि जैरुरतियांनि पूरा कानैरै तेइनि अछै कंमा मझ लगि रीहणु शिखरिया, तां कि निश्फल न रिहा।
\v 15 मिंडै सभनियां सैउगिया कैरा तऊंनि नमस्कार जां जै विश्वास शैरै कारण असूं सुण प्रभु यीशु प्रेम रखतै, तैनहनि नमस्कार। तुआं सभनियां पन अनुग्रह भूंता रिहा।
