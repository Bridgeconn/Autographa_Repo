\id EPH
\ide UTF -8
\rem Copyright Information: Creative Commons Attribution: ShareAlike 40 License
\h इफ़सी च्या पत्र
\toc1 इफ़सी लोक नावे पॉल प्रेरित च्या पत्र
\toc2 इफ़सी च्या पत्र
\toc3 इफ़सी च्या पत्र
\mt1 EPHESIANS
\mt1 इफ़सी च्या पत्र
\c 1
\p
\v 1 पौलाआ वोगेरोत जो परमेश्वरा आ इच्छा वाही यीशु मसीहा आ प्रेरित होय ते पवित्र आना मसीह यीशु मेहे विश्वासी माहा आ नावे जे एफिसुस्मेहे होय
\v 2 आमाआ आबहु परमेश्वर आना प्रभू येशू ख्रीस्ताउगेरोत तुम्हामे कृपा आना शांती मिलती रोय
\v 3 आमाआ प्रभू येशू ख्रिस्ताआ परमेश्वर आना आबहाआ धन्यवाद होय का तिये आमुहू ख्रिस्तामेहे होर्गाआ स्थानामेहे आखे प्रकाराआ आत्मिक आशीर्वाद कोल्यो होय
\v 4 जेहलो तिये आमुहू जुगाआ उत्पतीई पेले तीयाम निवडीत लेधलो का आमु त्याआ जागे प्रेमाम पवित्र आना निर्दोष रोहू जोवे
\v 5 आना आपाआ आसा हाजा आज्ञेपोरोते आमुहू आपाआकाजे पाल्या पोरोत ठेरव्यो का येशू ख्रिस्ताच्या त्यापोरत आमु त्याआ दत्तक पुत्र रोहू
\v 6 का त्याआ तिया कृपेवाइहि गौरवाने स्तुती ओये कोईत तिये त्याहा आमुहू तिया प्रिय जनामे आपिलू
\v 7 आमुहू तीयाम त्याआ रक्ताआ त्यापोरत सोड्व्ये अर्थात अपराधाची क्षमा, त्याआ तियाअ कृपाआ धनोओ नुसार जोड़ी होय
\v 8 तिये त्याहा आखे ज्ञान आना समाजोआरी आमापो विपुलतेने कोल्यु
\v 9 काहाके का तिये आपली इच्छाओ भेद तिया हाजा संकल्पानुसार आमुहू कोल्यो , तिये त्याहा आपाहा स्वतःहा ठाणून लेधलो ओते
\v 10 का तिया तामू पुरो ओनारो एहेलू प्रबंध होय का जो कोडु होर्गाम आना जे किबी धोरतीपो होय आखे किबी तो ख्रिस्तामेहे एकठे कोअही
\v 11 तीयाम ज्याम आमु बी तीयाम संकल्पनाने जो आपाआ इच्छेवाइहि मनापोरोत आखे किबी कोअत्लू, पेलरोत ठेरव्यो जात वतनदार बन्यो
\v 12 का आमु जिये पेलरोत ख्रिस्तापो आशा मेकल्यी ओती त्याआ गौरवाची स्तुतीच्या काहाके होय
\v 13 आना ज्याम तुमापो बी जाहा तिये सत्याआ वचन उनाअयो , जे तुमाआ उद्धाराआ सुवार्ता होय आना ज्यापो तुमु विश्वास कोल्योओ पवित्र कोओल्यो पवित्र आत्म्याआ शिक्का लागाड्यू
\v 14 तो त्याहा वेसातो लेद्लू सुट्टीकाजे आम्हा हिसाचे बोनाडहि होय का तिया गौरवाआ स्तुती होय
\v 15 आव कारनोवाही आय पोन तिया विश्वासाआ सुवार्ता उनाईत जो तुमाआ माहुंमे प्रभू येशूपोओ होय आना आखे पवित्र माहुपो प्रगट कोल्योओ होय
\v 16 त्यांकोअता धन्यवाद कोअला सोडीत नाहा, आना आपली प्रार्थनामे तुम्हामे स्मरण कोईत रोतलू
\v 17 का आम्हा प्रभू येशू ख्रिस्ताआ परमेश्वर जो गौरवोअ आबहु होय , तुम्हामे आपाआ ओलखील्युताहा ज्ञान आना उजवोडाआ आत्माआ आप
\v 18 आना तुमाआ मोनाआ डोआं प्रकाशाम होय का तुमु ओलखीत ल्या का तिया बलवान आशा नाहाकोत होय आना पवित्र माहुंमे तिया वाटे गौरवोअ धन केहलु होय
\v 19 आना त्याआ सामर्थ्य आमाहामेरोत जे विश्वास कोअता केतो महान होय , त्याआ शक्तीचे प्रभावाच्या तिया कामोकोता
\v 20 जो तिये ख्रिस्तामेहे कोल्योओ होय का त्याहा मोल्यामरोत जिवंत कोईत होर्गाआ स्थानामेहे आपाआ हाजावोगे ,
\v 21 आखे प्रकाराआ प्रधानोमेहे आना अधिकार आना सामर्थ्य आना प्रभूताच्या आना फासी हरएक नावोओ उसे जे न केवळ तिया माहाहूपो आवणारा माहुंमे बी लेधलो जाइअलो बोहाड्यो
\v 22 आना आखे किबी त्याआ गुडू निसे कोईत आपिलू आना त्याहा आखे बिडारापो बारी ठेरवीत मंडळ्मेहे आपित आपिलू
\v 23 ते त्याआ देह होय , आना त्याआ परिपूर्णता होय जो आखामे आखे किबी पुरो कोअत्लू.
\c 2
\p
\v 1 तो तुमुह बी जीवाडल्यु होय जे आपाआ अपराधा आ आना पापा आ कारन मोइत गोयो ओते
\v 2 ज्याम तुमु पालील्यो आव जुगाआ रीतीपो आना जुगोओ अधिपती अर्थात तिया आत्म्यानुसार चालते ओते , जे ओमेभी आज्ञा न कोनारामे काम कोअता
\v 3 यामे आमु बी आखे च्या आखे पहीले आपाआ डीलोओ वासानामे चालते ओते , आना डील आना मोनाआ इच्छा पुरो कोईत ओते आना बिहरे माहुहूस स्वभावाइहि क्रोधाचे पोऱ्ये ओते
\v 4 पोन परमेश्वराने जो दयेचा मालक होय , आपाआ तिया प्रमोओ वोडा कारनोवाही त्याआरी तिये आमूह प्रेम कोल्यो
\v 5 जाहा आमु अपराधाआ कारनोवाही मोल्या ओते ताहा आमु ओमे ख्रिस्ताआरी जिवंत (कृपेनेच तुमाआ उद्धार पोयो होय )
\v 6 आना ख्रिस्त येशुमेहे त्याआ आरी उठविले गोये होय आना होर्गाआ स्थानामेहे त्याहापोरोत बोहाडील्ये
\v 7 का तो आपाआ कृपेणे जो ख्रिस्त येशुमेहे आम्हा उपो होय , आवनाराआ टाईमामेहे आपाआ कृपेच्या अपर धनदौलत देखाडीलो
\v 8 काहाके का विश्वासाआ त्यापोरत कृपेनेवाईच तुमाआ उद्धार पोयो होयेआने ओ तुमापोरोत नाहा, ताहा ओ परमेश्वराआ दान होय
\v 9 आना नाहा कर्मकोनारू कारनोवाही, एहलो बी ओवो का कोडु खोत कोअही
\v 10 काहाके का आमु त्याआ बोनाडल्ये होय , आना ख्रिस्त येशुमेहे तिया हाजा कामाकोअता बोनाडहि गोयल्यु चिन्ह परमेश्वराने पाल्या पोरोत आमुहू कोइलाकोअता तीयार कोल्यु
\v 11 आव कारनोवाही स्मरण कोआ का तुमु जे डीलोओ रीतीवाही बिहरे जाती होय आना जे माहे आगोमेऱ्यो आथे कोल्यो सुंतारहित कोतेहे
\v 12 तुमु माहे तिया टाइमाह ख्रीस्तापोरोत अलग आना इस्त्राएलाची प्रजाआ पापांनी अलग कोल्यो गोये , आना प्रतीज्ञाआ वचनाआ गोवाद्या नाहाआत्लू आना एह्लीकायनाय आना जगुमे ईश्वरविना ओते
\v 13 पोन ओमे ख्रिस्त मेहे तुमु जे पेल्ले सेटे ओते , ख्रिस्ताआ रक्ताआ त्यापोरत जागे आविलो गोये होय
\v 14 काहाके का तोज आमाआ मेल होय जिये बेनुहू एकठे कोईत लेधलो आना आंगेज कोनारी जी माय पीतडो ओती ती पोडीत टाक्यी
\v 15 आना आपाआ आगोमेऱ्यो वाईट अर्थात ती परिस्थितोई ज्याआ आज्ञा विधीऐ रीतीपो ओती, सेलाइतगोयो कोईत आप्यी का बेदुपअ आपाआ माय एक नवो मांहु उत्पन्न कोईत मिलवीत आपिलू
\v 16 आना कृसापो सेलाइतगोयो कोईत ज्याआ त्यापोरत बेनुहू एक देह बोणाडीत परमेश्वरआरी जुळाविते
\v 17 तिये आवीत आपु जे सेटे ओते , आना जे जागे ओते बेनुहू भेटी गाठओ सुवार्ता उनाविलो
\v 18 काहाके का त्यावाही आपाआ बेनजोआआ एक आत्मामेरोत आबुहुहू जागे प्रवेश ओते
\v 19 याकोअता तुमु ओमे विदेशी आना पार्के नाहा रोल्या, पोन पवित्र मांहाहा आरी परमेश्वराआ ओतगोल्यु गोये
\v 20 आना प्रेषित आना संदेष्टाआ गुडापो, ज्याचा कोडाआ डोणो ख्रिस्त येशू खुद होय आना बनविल्यो गोल्यो होय
\v 21 ज्यामेहे आखे रचनेत एकठे मिलीत प्रभूमे एक पवित्र मंदिर बोनावोओ जाहो
\v 22 ज्यामेहे तुमु बी आत्म्याआ त्यापोरत परमेश्वराआ निवासाहा स्थान उविलाकोअता एकठे बोनाड्ल्ये जात होय.
\c 3
\p
\v 1 या कारणों वाही आय पौल जे तुमु बिहरिजाती ई कोअता मसीह यीशु उ बंधी होय
\v 2 जर तुमु देवोओ तियाअ कृपाचे तिया व्यवस्थे विषयी उनाईत होय , जो तुमाआ याकोअता मांहु आप्या गोये ,
\v 3 म्हणजे ओ का ते भेद तुमापो प्रगटीकरणा व्दारे जोडयो पोयो, जेहलो आय पहिलुच थोडोजे लेखिलो होय ,
\v 4 ज्याही तुमु वासित होमज्यू शकहू का आय ख्रिस्ताआ तो भेद काजा होमजीत्लू
\v 5 जे बिहरे टाईमोमें माहाहा पोऱ्याहा ऐहलोच कोल्यो गोल्यो ओतो , एहलो का आत्म्याआ व्दारे ओमे त्याआ पवित्र प्रेषित आना संदेष्टानवर प्रगट कोल्यो गोये ओते
\v 6 म्हणजे ओ का ख्रिस्त येशूमेहे सुवार्ताआ व्दारे बिहिरिजाती माहे मीरामेहे साक्षी, आना एकुच डीलोओ आना वचनाने सहभागी होय
\v 7 आय देवाची कृपाच्या तिया दानआ नुसार, जो त्याआ सामर्थाच्या कोअला नुसार, जो त्याआ समर्थाच्या कोअला नुसार माहु आप्या गोये , तिया सुवार्तेआ पावर बोल्यू
\v 8 मापो जे आखे पवित्र माहुंमे पण हाणो हानू होय , ए कृपा उवी का आय अन्यजातीहा ख्रिस्ताआ अगाध संपतीई सुवार्ता होमलावणार,
\v 9 आना आखापो ए गोठी प्रकाशाम कोहू का तिया भेद्चे व्यवस्था नाहाकोत होय , जो आखाहा सूजमहार देवोमेहे पाल्या पोरोत गुप्त ओते
\v 10 म्हणजे ओमे मंडीळीच्या व्दारे, देवोओ बहूविध ज्ञान तिया अधिपती आना अधिकाऱ्यानपो जे होर्गांम होय , प्रगट कोल्यो जालो
\v 11 तिया सनातन माहुहु अनुसार जो तिये आमाआ प्रभू ख्रिस्त येशू माय कोअयी ओती
\v 12 ज्यामेहे आमुहू त्याआपो विश्वास कोईलावाही धेर्य आना भोरुसो बी आव आरी देवोओ जागे आवीला अधिकार होय
\v 13 याकोअता आय विनंती कोअत्लू का जे त्रास तुम्हाकोअता माहु उवनारा होय , त्याआ कारनोकोईत खुचू नाहा , काहाके तियाआमे तुमाआ गौरव होय
\v 14 आय याकारनावाहीही तिया आबहा आगाडी गुडघे टेकविलो ,
\v 15 जीयेतीये स्वर्ग आना धोरती आना धोरतीपो, हरएक कोअत्लू नाव मेक्ल्ये जाहो ,
\v 16 का ते आपाआ गौरवाच्या धन नुसार तुम्हामे ओ दान आपिलू का तुमु त्याआ आत्मावांहि आपाआ माय मनुष्यत्वममेहे सामर्थ मिलवीत ताकदवान उवनारा जालो;
\v 17 आना विश्वासाआ व्दारे ख्रिस्त तुमाआ सातीमे बोह्ये का तुमु प्रमोमेहे मुळ तोईत आना गुडू कालीला ,
\v 18 आखे पवित्र मांहाहा आरी हाजो वाईट होमजीलो शक्ती मिलीजावू का त्याआ लांबी, आना रुदी, आना उचु , आना उंडो केतो होय ,
\v 19 आना ख्रिस्ताच्या तिया प्रमाहा होमज्यू सेकेहे जे ज्ञानाणी प्रार्थना होय का तुमु देवाआ आखे पूर्णतेह्तके पुरोओत उवे
\v 20 ओमे जो एहेलू सामर्थ होय का आमाआं विनंती आना होम्जीलो थोडो जाखो काम कोहू सेकोहो , तिया सामर्थाआ व्यवस्था जी आम्हा माय काम कोअते,
\v 21 मोडलीम आना ख्रिस्त येशूमेहे त्याआ गौरव पिढ्यान पीडा पर्यंत पिडीनपीडी उवनारा रोअलो आमेन.
\c 4
\p
\v 1 याआकोअता आय जो प्रभु मेहे बोंधी होय तुमुहू विनंती कोओं हो का ज्याहा हादीई लाआ से तुमु हादाडये गोले होय त्याआ हाजी चाल चाला
\v 2 म्हणजे पुरो नम्रतेने आना सौम्यतेणे, आना धीर तोईत प्रमोवाही एक बिहराआ सहन कोईओलो;
\v 3 आना शांती बंधनाणे आत्म्याआ एकता मिकिलो यत्न कोईओलो
\v 4 एकुच डील होय , आना एकुच आत्माआ; एहलो तुम्हामे जे हादाडल्यो गोये ओते आपाआ गोगीलोमेहे एकुच आशा होय
\v 5 एकुच प्रभू होय , एकुच विश्वास, एकुच बाप्तीसमा,
\v 6 आना आखाआ एकुच देव आना आबहु होय जो आखाजपअ आना आखामेहे आना आखाम होय
\v 7 पोन आमामेरोत प्रत्येकाहा ख्रिस्ताआ दाणाआ परिणाम नुसार कृपा जोड़ी होय
\v 8 याकोअता तो कोतले उसापो सोढयू आना बंदिना बाधित होतगोयो गोल्यो, आना माहुहुं दान आपिलू
\v 9 (त्याआ संडीलो, आना नाहाकोत मिल्योअ जाहो फक्त आ का तो धारेतीई ऐढली जागामे उतरीलो बी आतु
\v 10 आना जे उतरीत्ले गोये ओतो तोज होय जो पुरो जुगोम सोडवीत बी गोल्यो का थोडो किबी पुरोओत कोल्यो )
\v 11 तिये थोडो जनाला प्रेषित नेमित, आना कोडाआ सुवार्ता उनाइलो नेमित, आना आदीहा साभाड्णार आना उपदेशक नेमित आपिलू,
\v 12 ज्याही पवित्र माहे पूर्णता होतगोयो जायलो आना सेवेए काम कोल्यो जालो आना ख्रिस्ताआ डील उन्नती जोडे
\v 13 जावु जाका आमु आखाहा आखे विश्वास आना देवाआ पोऱ्यापो ओल्खेए एक न होतगोयो जानारू , आना एक सिद्ध मांहु न बोणीत जालो आना पूर्णता जोडयो उवे
\v 14 म्हणजे आमु याआगाडी पोऱ्ये नाय रोही जे माहांआ टोगतलू विद्या आना चतुराईनी, भ्रातिई मार्गा युक्तीवाही आना उपदेशरुपी हरएक वाराआ आल्तलो आना इही तीही फिरीविलो जाहो
\v 15 पोन प्रेमा माय खोरावाही सालीलावेले आखे गोठीमेहे त्याआ माय जो बारी होय , म्हणजे ख्रिस्तामेहे वोद्तो जालो,
\v 16 ज्याही पुरो डील, हरएक सांध्याच्या योगे एकठे होतगोयो आना एकठे गडकर, तिया- तिया प्रभावाआ अनुसार जो हरएक अंगआ वारुहू हारकीज काम कोइलाआ व्दारे तियाआमे आपाआ माह कोतली का तो प्रमोमेहे उविलाकोअता वोद कोईत ओते
\v 17 याकोअता आय ओ कोतलू आना प्रभूमे निब्रीतार्थाने कोतलू का जेहलो बिह्रीजातीही माहे आपाआ मोनोमेहे भ्रष्टतेत चालते होयेतो ओमोरोत फासी एहलो नाहा चालीलो
\v 18 काहाके त्याआ बुद्धी आदाराम होतगोयो गोयी होय , आना तिया अज्ञाआ नाच्या कारनोकोईत ते देवाच्या जीवनामेरोत अलग कोल्यो होय ,
\v 19 आना ते ठावकू होतगोयो लबाडीमेह लागित गोये होय का आखे प्रकारोअओ वाईट काम हावतटे डोआवाही कोअयो जालो
\v 20 पोन तुमु ख्रिस्तआ असी शिक्षाम नाहा जोड़ी
\v 21 पोन तुमु खोरोज त्याआज उनाईत आना, जेहलो येशूमेहे खोरो होय , त्यामे हिकाडये बी गोये
\v 22 का तुमु फासाडी चाल नोरो जुंनो जुनो मांहाहा तो कपटाओ वासनावाहीही युक्त ओमेत तिया नाश उवनारा जात होय , उतरित टाका
\v 23 आना आपाआ मोनोमेहे आत्मिक स्वभावोमे नवो बोनावोओ जालो,
\v 24 आना नवो मांहाहा कालीत ल्या जो देवाआ धार्मिकता आना वाटेए धार्मिकता आना पवित्रतायांनी युक्त रोहू,
\v 25 कोईत ठग सोडीत एकमेंकारी खोरो गोगे , खोटो गोगोहो कायना,काहाके आपु एकाबिहिरा अवयव होय
\v 26 खोत ताहा को, पोन पाप नाहा कोहू ; दिह मावळे तोपोरोत तुमाआ खोत न रोअलो,
\v 27 आना न सैतानाहो जागू दया
\v 28 चोरी कोअनारू परंतु चोरी नाय कोईओलो, पोन हाजो काम कोईलावाही आपाआ आताई परिश्रम कोईओलो या कोअता का ज्याआपो आय त्याहा आपिला त्याआ जागे किबी रोहू
\v 29 कोंडली वाईट गोठी तुमाआ सोबिमरोत नाहा निगोये, पण गरजअ अनुसार तोच निहीकोयी का जे प्रगती याकोअता उत्तम होय , म्हणजे तियआ उनानारापो कृपा होय
\v 30 देवाआ पवित्र आत्म्याहा खिन्न नाहा कोहू , ज्याही तुमापो तारणाआ दिहे पर्यंत मुद्रित पोयो होय
\v 31 तीन आखेज प्रकारे कटूत्व, आना खोतलाघी आना राग आना कलकलाट, आना निंदा, आखे दृष्टपणा सुद्धा तुमाआ सेटे कोल्यो जाल
\v 32 एक बिहीरापो उपकार आना कीवकोअत्लू व्हा, आना जेहलो देवूही ख्रिस्तामध्ये तुमाआ अपराध क्षमा कोल्यु, तेहलूज तुमु पोन एक बिहराआ अपराध क्षमा को.
\c 5
\p
\v 1 याआकोअता प्रिय पोर्या आ हारके परमेश्वरा अनुकरण कोआ
\v 2 आना प्रेमाम साला जेहलो ख्रिस्ताने बी तुमापो प्रेम कोल्यु, आना आमच्यासाठी आपाआ स्वतःहा दुखदारात हाजाकोअता परमेश्वराआगाडीही भेट आपित बलिदान कोईत आपिलू
\v 3 जेहलो पवित्र महुअ योग्य होय , तेहलूज तुम्हामे जारकर्म आना कोडोबीही प्रकारोअओ अशुध्द काम किंवा लोभाश्या चर्चा बी उवूंहू नाहा
\v 4 आना नाहा निर्जलता, नाहा वात्काळ गोठी कोअल्यो, नाहा रिकामी कोअयी; काहाके का याआ गोठी होबा आपित नाहा, नहाते धन्यवादच उनाअयो जाइअलो
\v 5 काहाके का आ तुमु जाआत्ले कोडु जारकर्मी किंवा अशुध्द जोओ, किंवा लोभी माहांआ, जे मूर्ती पुजिलो आरी होय ख्रिस्त आना परमेश्वराआ राज्यामेहे वारसा नाहा
\v 6 कोडु तुम्हामे व्यर्थ गोठीही धोका आपुहू कायना को इयाच कामाआ कारनोवाही परमेश्वराआ राग आज्ञा न पाडणारापो खाकार होय
\v 7 याकोअता तुमु त्याआ सहभागी ओवुहू नाहा
\v 8 काहाके का तुमु ताहा पहीले आदाराम ओते परंतु ओमे प्रभू माय प्रकाश असोशेवट उजवाडामे संतानाआ एकहरको साला
\v 9 काहाके का उजवाडामे फोल आखे प्रकारोअओ हाजो , आना धार्मिकता आना खोरो होय
\v 10 आना ओ पारखिल्यु का प्रभूहु नाहाकोत गोमतो
\v 11 आधाराआ निष्फळ कामोमे सहभागी न ओवो नहाते त्यांपो प्रतिकार को
\v 12 काहाके का गुप्त कामाहा चर्चा बी लाज गोठी होय
\v 13 पोन जेतेहे कामापो प्रतिकार आप्यू जात्लू, ते आखे उजवोडावाही प्रकट ओये काहाके का जो आखे कोडोबी प्रकट कोअत्लू, तो प्रकाश होय
\v 14 आव कारनोवाही तो कोतलू, “ऐ , हुवानारह, जागू आना मोल्यामेहेरोते जिवंतु व्हा, म्हणजे ख्रिस्ताआ प्रकाश तापो चमकीनारा ”
\v 15 याकोअता लक्ष्य आपित देखू का केहली चाल सालतेहे अज्ञानासमान एकहरको नाहा पण बुद्धीमानापोरोते एकहरको चाल्यो
\v 16 वेलाहा मोल्यावान सोमजा काहाके दीही वाईट होय
\v 17 आव कारनोवाही निर्बुद्धी न होय पोन लक्ष्य आपित समजीलो का प्रभूऊ इच्छा नाहाकोत होय
\v 18 द्राक्षरसावाही मस्त ओवा नाहा काहाके वांही ठग पण ओतू पोन आत्म्याआ पुरोओत उवनारा जा
\v 19 आना आपसामेहे रोटू आना स्तुतिगीत आना आत्मिक गीत गावित जा आना आपाआ मोनुमे प्रभूउ आगाडी गावित आना किर्तन कोईत रो
\v 20 आना सदा आखे गोठीपो आमाआ प्रभू येशू ख्रिस्ताच्या नावामेहे परमेश्वर आबहाआ धन्यवाद कोईत रो
\v 21 ख्रिस्ताआ बिखीकी एक बिहीरा आधीन रो
\v 22 ऐ , लाडीइ , आपु आपाआ माट्योह एहलो आधीन रो जेहलो प्रभूउ
\v 23 माटी लाडीई बारी होय जेहलो का ख्रिस्त मोड्लीही बारी होय आना खुद देहाचा उद्धारक होय
\v 24 पोन जेहलो मोडली ख्रिस्ताच्या आधीन होय , तेहलूज पत्न्या पण हरएक गोठीमेहे आपु आपाआ माट्योह आधीन रोअलो
\v 25 आना माट्योह, आपु आपाआ लाडीआ पोओ प्रेम को, जेहलो ख्रिस्ताने बी मंडळयावर प्रेम कोईत स्वतःहा त्याकोअता आपित आपिलू
\v 26 ऐ ने त्याआ वचनाआ त्यापोरत शुध्द स्थानाने हाजो कोईत पवित्र बोनाडा
\v 27 आना त्याहा एक एहलो तेजस्वी मोडंली बोणाडीत आपाआ स्वतःहा उभे को, ज्याम नाहा डाग, नाहा सुरकुती, नाहा कोंडली एह्ली वस्तू होय नहाते पवित्र आना निर्दोष रोयो
\v 28 या प्रकारे होय का माटी आपाआ -आपाआ लाडी त्यापोरोत आपाआ डीलोओ प्रेम कोईओलो जो आपाआ लाडीआ प्रेम कोअत्लू तो आपाआ मापोजे प्रेम कोअत्लू
\v 29 काहाके का केधी कोडु डीलोओ द्वेष कोईत नाहा नहाते त्याआ पालीत पोषणाआ कोअत्लू जेहलो ख्रिस्त पोन मोडली आरी कोअत्लू
\v 30 याकोअता काआमु आमुहू त्याआ देहाचे डील होय
\v 31 “या कारनोवाही मांहु आपाआ आईआबाह सोडीत आपाआ लाडीआरी मिलीत रोही, आना ते बेन एक दिल होय ”
\v 32 ओ गूढ वोडो होय पोन आय ख्रिस्त ऐ मोडंली याआ संबंधाने गोगीत होय
\v 33 पोन तुमामेय हरएक आपाआ माटी आपाआ एकहरको प्रेम को आना लाड़ी बी आपाआ डोहाआ बित मानेतू.
\c 6
\p
\v 1 ऐ पोर्या प्रभु मेहे आपाआ आयही आबहाआ होमलनारा बोना काहाके ओ उचित होय
\v 2 आपाआ आयहि आबहाआ मान खा ए पेल्ली आज्ञा होय ज्याआरी प्रतिज्ञा बी होय
\v 3 का तांआ हाजो उवे, आना तू धोरतीपो जाअखो दीही जिवंत रोही
\v 4 का आबाहा, आपाआ पोऱ्याहा चिडवू नाहा परंतु प्रभूऊ शिक्षण आना बोध आपित ओतुताहा तियाप पालीत पोषणाआ को
\v 5 ऐ दासाहा, जे माहे या जगुमे तुमाआ मालक होय , आपाआ मोनोमेहे भावना बित माना आना कापीत -कापीत जेहलो ख्रिस्ताआ आज्ञा पाडीलोओ तेहलूज त्याआं पण आज्ञा पालीत जा
\v 6 माहुहुं प्रसन्न कोअनाराआ सारखो ऐ देखाडीलाकोता सेवा कोहू नाहा पोन ख्रिस्ताच्या दातोओ एकहरको मोनाकोईत परमेश्वराआ इच्चेप चाल्यो
\v 7 आना तिया सेवेहा माहांआ नाहा पोन प्रभूऊ होमजीत खोरो मोंनलागाडीत को
\v 8 काहाके तुमु ओलखीत जो कोडु जेहलो हाजो काम कोअनारा दास होय का हाजो प्रभूकडून तेहलूज जोडीत
\v 9 ऐ मालदारे , तुमु पण काब्राविलो सोडीत त्याआ आरी तेहलूज वागा काहाके का तुमु ए मानतेहे का त्याआ आना तुमाआ बनोबी मालक होर्गाम होय , आना तो कोडला पक्षपात नाहा कोअनारू
\v 10 याकोअता प्रभू माय आना त्याआ शक्ती प्रभावही बलवान बन्यो
\v 11 परमेश्वराआ आखे आत्हार स्वतःहा बांधीत ल्या का तुमु सैताणाहा युक्त्यांसमोर उभे रोहू सेकेहे
\v 12 काहाके का आमुहू ओ युद्ध रक्त मासाआरी नाहा ताहा प्रधानांनी आना आन्द्लू आना आव जुगाआ अंधकाराया पुढारीइ आना जुगोमेरयो भूतआत्मारी
\v 13 याकोअता परमेश्वराआ आखे आत्हार बांधीत ल्या का दिहोमे लोदल्या काहाके शेक्आतह आखे थोडो पुरो कोईत स्थिर रोहू सेकेहे
\v 14 याकोअता सत्यांआ आना कबंर बंधित आना धोर्मी तियाआ झीलम कालीत
\v 15 आना गुडामेहे मेलामेहे सुवार्तेआ तीयार बूट कालीत ,
\v 16 आना तिया होगाआरी विश्वासाआ ढाल लेत स्थिर रो ज्याम तुमु दृष्ताआ जागे ओतल्या आखे तारांना उलाड़ीदेद्लू सेकेहे
\v 17 आना उद्धाराआ टोप  आना आत्म्याआ तलवार जे परमेश्वराआ वचन होय लेतल्या .
\v 18 हरएक वेले हरएक एह्लाम अत्मामेह प्रार्थना आना विनंती कोईत रो आना याकोअता जागतू रो का आखे पवित्र माआहुकोअता निरंतर विनंती कोईत रो
\v 19 आना माकोअता बी का तू माहु गोगीला वेले एहलो प्रबळ वचन आपिलू जावा का तुम्हामे हिमंत आरी संदेशाचे भेद कोहू गोयो
\v 20 याकोअता आय बेडीवाही बादितमेल्यु होय , आना ओ बी का आय त्याआ विषयामे जेहलो माहु बी , हीमतवाही गोगनारू
\v 21 तुखिक जो प्रिय आना प्रभूमे विश्वास योग्य पावर होय तुम्हामे आखे गोठी कोअही का तुमु पण माआ परिस्थिती जाहा का आय केहलु रोतलू
\v 22 त्याहा आय तुमापोओ याकोअता मोक्ल्यीत होय का तुमु आमाआं परिस्थिती ओलखा आना तो तुमाआ मनाहे शांती आपही
\v 23 परमेश्वर आबहु आना प्रभू येशू ख्रीस्तअवोगेरोथ न पायहोहो शांती आना विश्वासाआ आरी प्रेम जोळे
\v 24 जो परमेश्वर प्रभू येशू ख्रीस्तात खोरो प्रेम कोअत्लू तीन आखापो कृपा उवनारा राहो.
