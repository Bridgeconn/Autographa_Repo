\id 1TH 1 TH
\ide UTF -8
\rem Copyright Information: Creative Commons Attribution: ShareAlike 40 License
\h थिस्लोनी च्या पत्र
\toc1 थिस्लोनी लोक नावे पॉल प्रेरित च्या पहिला पत्र
\toc2 थिस्लोनी च्या पत्र
\toc3 थिस्लोनी च्या पत्र
\mt1 1 THESSALONIANS
\mt1 थिस्लोनी च्या पहिला पत्र
\c 1
\p
\v 1 पौल आना सिलवास आना तिमुथियुसाआ वोगेरोत थीसलुनिकीयो मोंडलीही नावे जी परमेश्वर आबहाआ आना प्रभु यीशु मसीह मेहे होय अनुग्रह आना शांति तुमुहू जोडित रोय
\v 2 आमु आपाआ प्रार्थनाम तुम्हामे ऐन कोअत्लू आना हरएक वेले तुमु आखाविषयी परमेश्वराआ धन्यवाद आपत्ले
\v 3 आना आपाआ परमेश्वर आना आबहाआ आगाडी तुमाआ विश्वासाआ काम आना प्रेमाआ मेहनत आना आमु प्रभू येशु ख्रिस्तामेहे आशेने धीरजला हमेशा ओर कोईत रोतलू
\v 4 ऐ पाहीही, परमेश्वराआ प्रिय माहु, तुम्हामे मोलुम होय का तुमु परमेश्वराआ निवडाविले होय
\v 5 काहाके आमाआं सुवार्ता तुमापोओ फक्त शब्दामे नाहा ताहा पवित्र आत्म्यात आना वोडो खात्रीवाही पोतीतगोयू होय जेहलो तुमु समजीलो का आमु तुम्हाकोअता तुम्हामे एहलो बोणीत गोये ओते
\v 6 तुमु वोडो दुखोमेहे पवित्र आत्म्यात आनंदाआरी वचनाआ माणीत आमाईही प्रभुकोअता चाल चालीलो होय
\v 7 इहिंजा का डोडू दुनिया आना अखयातील आखे विश्वास मिकीलापोओ तुमु नमुनाs बोन्यो
\v 8 काहाके तुमाआ ईहिरोत फक्त मक्कीदुनिया आना अखयामध्येच प्रभूऊ वचन कोल्यो गोये एहलो नाहा ताहा तुमाआ विश्वास जो परमेश्वराआ होय हरएक जाग्तली एह्ली चर्चा फैलावीत गोयी होय का आमुहू कोअला आवश्यकता नाहा
\v 9 काहाके ते स्वतः आमु विषयी कोतला का तुमापोओ आमुहू आविला केहलो उवे आना तुमु परमेश्वराही केहलो वोलोलो म्हणजे जिवंत आना खोरो परमेश्वाराची सेवा कोईली
\v 10 आना त्याआ पोऱ्याहा होर्गामरोत आविलाआ वात पालीत रो ज्याहा तिये मोल्यामरोत जिवंत कोल्यु, काहाके येशुऊ जो आमुहू आवनाराआ संकटामेहे सोडवित्लो.
\c 2
\p
\v 1 ऐ पाहि तुमु खुद बी जाआ ताहा का आमाआ तुमाआ ईही आविलो वाया ने गोयो
\v 2 पोन तुमु स्वतः सम्जिल्यो सुरवातीती दुख सहन कोअला आना उपद्रव कोअत्लूतेहलाम बी परमेश्वराने आमुहू एह्ली हिमंत आप्यी का आमुहू परमेश्वराआ सुवार्ता एहलो कठीण विरोध ओयताहा पण तुम्हामे कोल्यो
\v 3 काहाके आमाआं हिकवन धर्माने नाहा किंवा अशुद्धतेणे नाहा आना कपट पण नाहा
\v 4 पोन जेहलो परमेश्वराने आमुहू योग्य ठेरवीत सुवार्ता आपल्यो होय आमु तेहलूज वर्णन कोअत्लू तीयाम मांहाहा नाहा पण परमेश्वराआ जो आम्हा मनाहे होमजीत्लू त्याहा खुश कोईत रोतो
\v 5 काहाके तुम्हामे मोलुम होय का आमु कोंयो चापलुसी च्या गोठी कोईत ओतू आना न लोभासनी नाटक कोईत ओतू तिया परमेश्वर साक्षीदार होय
\v 6 आना जर आमु मसीही ई प्रेषित ओतल्या तुमापो दबाव टाकुहू शकत ओतू आना तुम्हामे नाहा ताहा दिहीराहा पण नाहा
\v 7 पोन ज्या प्रमाणोओ आयहि आपाआ पोऱ्यो पोऱ्याहा पालीत पोषणाआ कोअते तेहलूज आमु पोन तुम्हामे रोत स्नेह देखाड्यो होय
\v 8 आना तेहलूज आमुहू तुमाआ इच्छा कोईत ओते एवडोज नाहा ताहा परमेश्वराआ सुवर्तेवर आपाआ जीव तुम्हामे आपुहू तीयार ओते त्यापोत ए तुमु आमुहू प्रिय ओतगोल्यु गोये ओते
\v 9 काहाके ऐ पाहीही, तुमु आम्हा परिश्रमाहा आना मेहनतकोनारू आना मेकात्ले आमुहू यकोअता रात दीही कामधोदा कोईत तुमाआ माय परमेश्वराआ सुवार्ता प्रचार कोअयी का तुमामेहेरोत पण कोडापो ए दबाव आवहू कायना
\v 10 तुमु स्वतः च साक्षीदार होय आना परमेश्वर पोन साक्षीदार होय का तुमु विश्वासामध्ये आमुहू वाजीलो केहलो पवित्र आना धोर्मी आना निर्दोष रोलया
\v 11 तुम्हामे मोलुम होय का जेहलो आबहू आपाआ पोर्यआरी वागीलो तेहलूज आमु पोन तुमामेहेरोत प्रत्येकाहा शिक्षण आपोहो आना शांती आपोहो, समजाड्त्लो
\v 12 का तुमाआ वागिलो परमेश्वराआ योग्य होय जो तुमहआ आपाआ राज्याम आना गौरवात हादुहु होय
\v 13 त्यापोत आमु पोन परमेश्वराआ कायम धन्यवाद कोअत्लू का जाहा आमापोरोत परमेश्वराआ वचन तुमापोओ पोचल्यो तेहालाम तुमु त्याहा मांहाआ नाहा पण परमेश्वराआ होमजोत आना खरोज ओ ऐहलेच होय एहलो समझून स्वीकारीत लेधलो आना तो विश्वासामध्ये जो विश्वास मेकअलू तो प्रभावशाली होय
\v 14 त्यापोत तुमु ऐ पाहीही, परमेश्वराआ तिया मंडळ्यासारखी वागणुक को जे याहुदामेहे ख्रिस्त येशु माय होय काहाके मु पण आपाआ माहापोरोत तेह्लुज दुख मिलउत जेहलो तिये यहुद्यांउगोयोत मिलउत ओतलो
\v 15 जिये प्रभू येशुहू आना भविष्य वक्त्यांहा पण माईत टाक्ये आना आमाआ छळ कोल्योओ आना परमेश्वर त्याईही खुश नाहा आना ते आखे मांहाआ विरोध कोअता
\v 16 आना ते बिहरे जातीही त्याआ तारणाआ गोठी कोअलाआ आमुहू उभाराखिलो का आखे काआ आपाआ पापोओ क्षमा उवनारा रोनारु पण त्यांपो परमेश्वराआ जाहक्ले राग आविलो सुक्यू होय
\v 17 ऐ पाहीही, जोवे आमु थोडो वेळोकोअता मोनामे नाहा पण उघड पोन अलग होय ओतू ताहा आमु वोडो इच्हावाहि तुमाआ सोब पालीलाकोता फासी जाखो प्रयत्न कोल्योओ
\v 18 त्यापोत आमु (म्हणजे आय पौलाने) एकवा नाहा पण बेनवा तुमापोओ आविलो प्रयत्न कोल्योओ पोन सैतान आमुहू थोबाडीत रोला
\v 19 काहाके आमु आशा किंवा आनंद किंवा गौरवोअ मुकुट नाहाकोत होय ? नाहाकोत आमु प्रभू येशु आगाडी त्याआ आविलाआ टायमोमें तुमु रोही नाहा?
\v 20 आमुहू गौरव आना आनंद तुमुज होय.
\c 3
\p
\v 1 याआकोअता जाहा आमू से नाहा रोवायो ते आमू ओ थोरावल्यो का एथेंस मेहे एखले रोत जाय
\v 2 आना आमु तीमथ्याला जो ख्रिस्त तोयलो आमाआ पाही आना परमेश्वराआ पावर होय यामेहे मोक्ल्यीत का तो तुम्हामे मजबुते कोनारुताहा तुमाआ विश्वासापोरोत तुम्हामे समजाडीलोकाजे
\v 3 का कोडु आव खोतालो घाबरील्यो जाऊ कायना काहाके तुमु स्वतः सम्जिल्यो का आमु त्याजकाजे नियुक्त कोल्यो होय
\v 4 काहाके पहिलुच आमु तुमाआ ओते तेहालाम तुम्हामे कोल्यो ओतू का आमुहू दुख सोमजाला लोग, आना ऐहलेच उवे होय जेहलो तुम्हामे मोलुम होय
\v 5 याकोता मापोरोत फासी रोवायनाहा नाहा ताहा तुमाआ विश्वासाआ संबंधावाही फूस नुस कोअला आय मोक्ल्यीत होय का एहलो उवूंहू नाहा का परीक्षा कोनारामे तुमाआ परीक्षा कोअयी होय आना आमुहू परिश्रम व्यर्थ गोये होय
\v 6 पोन ओमे तीमथ्याने तुमापोरोत जो आमाईही आवयू होय तुमाआ विश्वास आना प्रेमाची सुवार्ता उनाविलो आना आव गोठीकोता पण होमलावत्लू का तुमु कायम प्रमोवाही आमाआं मुगे कोअता आना आमुहू पालीला इच्छा कोअता जेहलो आमु पोन तुम्हामे पालीला इच्छा कोअत्लू
\v 7 त्यापोत ऐ पाहीही, आमु आपाआ आखे दुखोमेहे आना शळात तुमाआ विश्वासा तुमाआ विषयी शांती जोड़ी
\v 8 काहाके ओमे जर तुमु प्रभू माय स्थिर रोल्या ताहा आमुहू जिवंत होय
\v 9 आना जेहलो आनंद आमुहू तुम्हामेह आमुहू आपाआ परमेश्वारा आगाडी होय त्याआ बोद्लाम तुम्हबारमे आमु कोडला प्रकारे परमेश्वाआरी आभार मानेतू ?
\v 10 आमु रात दीही जास्तीज प्रार्थना कोईत रोतलू का तुमाआ सोब पाहावेविश्वासाचे कोम पुरो कोईओलो
\v 11 ओमे आमाआ परमेश्वर आना आबहु आमुच आना आमाआ प्रभू येशु तुमाही हाजामेहे आमुहू मार्गदर्शन कोईओलो
\v 12 आना प्रभू एहलो कोअला जोवे का जेहलो आमु तुमापो प्रेम कोअत्लू तेह्लुज तुमाआ प्रेम पोन आरीइ आना आखे माहुआरी वादिलोहो आना विपुल उवनारा रोअलाआवे
\v 13 म्हणजे तो तुमाआ मनांना एहेलू मजबुते कोईओलो का जाहा आमाआ प्रभू येशु आखे पवित्र मांहाआरी आविलो ताहा ते आमाआ परमेश्वर आपाआ आबहु याआ आगाडी पवित्र तेत निर्दोष रोंहु जोवे.
\c 4
\p
\v 1 याआकोअता ऐ पाहि आमू तुमुहू विनती कोअताहा आना तुमुहू प्रभु यीशु मेहे होमजाते का जेहे तुमु आमू पोओ रोत हाजी चाल चालीई लो आना परमेश्वरा प्रसन कोइला हिक्ल्यु होय आना जेहलो तुमु चोलतेह बी तेहलोज आना वोड़ते जावा
\v 2 काहाके तुम्हामे मोलुम होय का आमु प्रभू येशु त्यापोरोत तुम्हामे कोडाकोडा आज्ञा पोचाडील्यो
\v 3 काहाके परमेश्वराआ इच्छा ए होय का तुमु पवित्र बन्यो, म्हणजे व्याभिचारारोत सेटा -सेटा
\v 4 आना तुम्हामे हरएक जण पवित्रतेने आना मानिलोओ आपाआ लाडीह जोडयो कोईत मोलुम जोवे
\v 5 आना ओ काम वासनेने नाहा आना तियाअ जातीहाखे पण नाहा
\v 6 आव गोठीमे कोडु आपाआ पायहोहो ठोगीत कायना आना त्याआपो गैरफायदा लेऊ कायना काहाके प्रभू आव आखे गोठीई बदलू लेही होय जेहलो का आमु तुम्हामे पहिलुच कोल्यो आना सावध पण कोल्यु ओते
\v 7 काहाके परमेश्वराआ आमुहू अशुद्ध उविलाकोअता नाहा ताहा पवित्र उविलाकोअता हादिलो होय
\v 8 त्यापोत जो याहा तुच्छ नेमान्तलू तो मांहाहा नाहा पण परमेश्वराआ तुच्छ नेमान्तलू जो आपाआ पवित्र आत्माआ तुम्हामे आपोहो
\v 9 पोन बंधुप्रेमाआ विषयाम आ आवश्यक नाहा का आय तुम्हीही कितेबी लिखेहू, काहाके आपसामेहे प्रेम कोअला तुमु स्वतः परमेश्वारापोरोत हिकल्ये होय
\v 10 आना आखे डोडू मासेदोनियेच्या पाविले आरी एहलो कोअता, पोन ऐ पाहीही, आमुहू तुम्हामे संमजाडीनारू का फासी वोदिते रो
\v 11 आना जीही आमु तुम्हामे आज्ञा आप्यी होय तेहलूज ठावकू पणे रोंहु आना आपाआपा काम कोअला आना आपाआपाआ आताई कामाविलो प्रयत्न कोआ
\v 12 काहाके बारथेए त्यापोरोत सन्मान मिळवा आना तुम्हामे कोड्लाज वस्तूअ कमीपणा नाहा
\v 13 ऐ पाहीही, आमाआं एह्ली इच्छा नाहा का तुमु त्याविषयी जे हुवीत होय ओजान्यो रोअलो एहलो उवूंहू नाहा का तुमु बिहीराकाजे दुख कोईओलो ज्याहा ऐह्लुवाह नाहा
\v 14 काहाके जर आमु विश्वास कोअत्लू का येशु मोल्यु आना फासी जिवंत उठ्यू , ताहा तेहलूज परमेश्वर त्याहा पण जे येशुमेहे मोअये होय ते त्याआरी लेत जाय
\v 15 काहाके आमु प्रभूउ वोचानाप्रमाने तुम्हामे आ कोतलू का आमु जे जिवंत होय आना प्रभू त्याआ आवेताहा वासित रोहू मोल्या केधीज आगाडी जानारू नाहा
\v 16 काहाके प्रभू येशु स्वतः होर्गामरोत उतरेए तियाअ टायमोमें आज्ञा आपही आना पमुख दूतांआ शब्द उनाऊ आविलो आना परमेश्वराआ तुतारी फुकल्यो जानारू आना जे ख्रीस्तात मोल्या होय ते पालील्यो जिवंत उठ्णारू
\v 17 तेहालाम आमु जे जिवंत होय त्याआरी मेघाआरी उचललेले जाऊ का अंतरात प्रभूहु मिलुहु आना यावाही आपु आखीवेल प्रभू आरी रोहू
\v 18 याकोईत आव वचनाने एकाबिहराहा सात्वना आपित रो.
\c 5
\p
\v 1 पोन ऐ पाही याआ प्रयोजन नाहा कोअता वेल आना कालाआ विशयोमेहे तुमाआ कुछ बी लोखात जाय
\v 2 काहाके तुम्हामे पक्को मोलुम का जेहलो राती बाड आवत्लू तेहलूज प्रभूआ दीही आविलो होय
\v 3 जेवी माहे कोल्यो ओये का शांती इही होय , किबी बिनारा गोरोज नाहा ताहा त्याआपो एकाएक संकट आविलो जाण्याकोता उगलितरोईही दुख येत आना तेहलूज ते तारास ओये त्याहा सहन उवे नाहा
\v 4 पोन ऐ पाहीही, तुमु ताहा आदाराम नाहा का तो दीही तुमापो चोरोहोस आविलो पोडी
\v 5 काहाके तुमु पुरो उजवाडामे पोऱ्ये आना दिहाआ पोऱ्ये होय पण आमुहू रातीही नाहा आना आधाराआ पोन नाहा
\v 6 त्यापोत आमु बिहीराहारखो निंदोम रोहू कायना आना तुमु जागतू रोत सावध रोअलो
\v 7 काहाके जे हुविलो ते रात्रीच हुविलो आना जे झिंगणार ते रात्रीच झिंगतात
\v 8 पोन आमु ज्या दिहाआ होय विश्वास आना प्रेम याहा उरस्राण कालिते आना तारणाआ एहेज टोपी कालीत सावध रो
\v 9 काहाके परमेश्वराआ आमुहू क्रोधाकोता नाहा पण यकोअता नेम्युहू होय का आमुहू प्रभू येशु ख्रीस्ताद्वारे तारण मिळूहुजोवे
\v 10 तो आमहआकाता यामुळे मरण पाव्यू का आमुहू जेबी जागतू होय किंवा हुवतले होयेत आखे मिलून त्याआरी जिवंत रोअलो
\v 11 याकोता तुमु एकाबिहराहा सत्वाना दया आना एकाबिहीराही उन्नतीचे काहाके बोनाहे तुमु कोअता
\v 12 ऐ पाहीही, आमुहू तुम्हामे विनंती कोअत्लू का जे तुम्हामे मेहनतो कोअता आना ख्रीस्तात तुमाआ मार्गदर्शन कोअनारे होय आना तुम्हामे हिकत्ले त्याआ मान राखिलो
\v 13 आना त्याआ कामाकोता प्रमोवाही त्याहा जास्तीज सन्मानाने योग्य माना आपपेहला मिलून मिलीलू रो
\v 14 ऐ पाहीही आमु तुम्हामे समजाड्त्लो का जे व्यवस्थित वागिलो नाहा त्याहा समजाळेए जे धीर तोईलो कोम होय त्याहा धीर दया लुलोहोतगोईलू हम्बालीलो आखापोरोत सहन शक्ती देखा वागीलो
\v 15 सावध एहेलू, कोडु कोडाआ वाईटोबद्दल वाईट कोअहू कायना पण आखीवेल हाजो कोअलाआ तीयार रो आपसामेहे आना आखाआरिजे हाजो कोईत चेष्टा को
\v 16 आखीवेल आनंदाम रो
\v 17 हमेशा प्रार्थनामे रो
\v 18 आखीगोठीमे धन्यवाद आपा काहाके तुम्हाकोअता ख्रिस्तामेह परमेश्वराआ एज इच्छा होय
\v 19 आत्म्याहा उलाड़ीदेद्लू नाहा
\v 20 संदेष्टाहा तुच्छ मानु नाहा
\v 21 आखे गोठीई पारख को जे हाजो होय त्याहा तोईत रो
\v 22 आखे एह्लाम कायनेहाजो पोरोत सेटू रोजा
\v 23 शांतीचा परमेश्वर स्वतः तुम्हामे पवित्र कोये आना तुमाआ आत्म्याहा आना जीव आना डील आमाआ प्रभू येशु ख्रिस्त आवेताहुडू पुरो पणे निर्दोष आना हाजूहोय राहो
\v 24 तुम्हामे गोगाड्नारा खोरो होय आना तो ऐहलेच कोये
\v 25 ऐ पाहीही, आमाआकोता प्रार्थना को
\v 26 आखे पायहोहो पवित्र चुंबनाने स्वागत को
\v 27 आय तुम्हामे ख्रिस्ताची शपथ आपोहो का ओ पत्र आखे पायहोहो वासित होमलाडे
\v 28 आमु प्रभू येशु ख्रिस्ताआ कृपा तुमापो आरी रोय.
