\id PHP
\ide UTF -8
\rem Copyright Information: Creative Commons Attribution: ShareAlike 40 License
\h फिलिपि च्या पत्र
\toc1 फिलिपि लोक नावे पॉल प्रेरित च्या पत्र
\toc2 फिलिपि च्या पत्र
\toc3 फिलिपि च्या पत्र
\mt1 PHILIPPIANS
\mt1 फिलिपि च्या पत्र
\c 1
\p
\v 1 मसीह यीशु उ दास पौल वोगेरोत आना तिमुथियुसाआ वोगेरोत आखे पवित्र माहाआ नावामेहे जे मसीह यीशु मेहे फिलीपीई मेहे रोत ओ अध्यक्ष सो आना सेवको ओ आरी
\v 2 आमाआ आबहू परमेश्वर आना आम्हा प्रभू येशुमेहे तुम्हामे कृपा, शांती जोडयो ओवो
\v 3 आय जाहा तुम्हामे ओर कोअत्लू तेहालाम- तेहालाम परमेश्वराआ धन्यवाद आपित रोतो
\v 4 माआ हरएक प्रार्थनाम आय आनंदावाही तुम्हाकोअता प्रार्थना कोअत्लू
\v 5 काहाके पाल्या दिवसापोरोत ओमेजा सुवार्ता प्रचारामेहे तुमु माआ मदतकोअनारे रोल्या होय
\v 6 माहु याआ गोठीपो पुरो भोरुसो होय का ज्या परमेश्वराने तुम्हामे एहलो जे उत्तम कामाहा सुरवात कोअयी होय ते तिया दिहेजा राखीत मेकिलो, जाहा येशु ख्रिस्त आवे ते पुरो कोअही
\v 7 तुमु आखाज माकोअता एहेलू फूस ठीक होय काहाके तुमु आखे माआ मोनामे होय आना केवळ त्याआ वेले नाहा का आय जेलूम ओतू पोन तह्लाजमेहे बी ज्यावेळेस आय सुवार्ता राखिलो कोईत रोतो , तुमु आखे यामे विशेष अधिकारी रुपोमे माआ कृपावाईहि सहभागी उवे होय
\v 8 परमेश्वर माआ साक्षीदार होय का आय तुमाकोता कासावीस रोत रोतो
\v 9 आय ओच प्रार्थना कोईत रोतो का तुमाआ प्रमोओ नजरोम आना ज्ञानाने तुमु वोदिते जालो
\v 10 ऐ गुण मिलवीत हाजू-खाराब यामेहे अंतर कोईत कायम जे हाजो होय ते लेधलो ह्याप्रमाणे तुमु पवित्र बोनणारू, जेव्हा येशु ख्रिस्त आविलो होय
\v 11 येशु ख्रिस्ताआ कृपा मेलविनारू तेहालाम तुमु उत्तम काम कोअनारू ज्याआपोरोत देवोहो गौरव मिल्यो होय ऐ त्याआ महिमा उवे
\v 12 ऐ पाहीही, आय तुम्हामे कोहू इच्छितो का माआरी जे किबी उवे होय तीयावाही सुवार्तेला वोद उवे
\v 13 परिणामी संसाराआ आखे सुरक्षा दल तेहलूज बिहरे आखे माहे यांहा मालूमे उवे का माहु ख्रिस्ताआ अनुयायी एह्लोकारनावाही कैदी बोनाड्ल्ये होय
\v 14 आना प्रभू मेहे जो पाही , त्यामरोत अधिकतर माआ कईद मेहे होय कोईत धीरावाही सुवार्ता निर्भयतावाही कोल्यो ओते.
\v 15 ऐ खोरो का त्यामरोत किबी हेवाकोइत वैर्भावाने सुवार्ता कोल्यो होय परंतु थोडे माहे सद्भावनेने ख्रिस्ताआ सुवार्ता कोल्यो रोतेहे
\v 16 ऐ माहे प्रमोवाही एहलो कोअता काहाके त्याहा मालूमे होय का परमेश्वराने सुवार्ता वसाडिलोकाजे माहु इंही मेकल्ये होय
\v 17 पोन थोडे माहे सत्याने नाहा पोन स्वार्थी स्वभावोवाही ख्रिस्ताआ प्रचार कोईत रोतेहे काहाके ते फूस कोअता का ह्याआरी ते जेलूम ते माकोअता मेहनत निर्माण कोहू सेकेहे
\v 18 पोन ह्याआरी किबी फरक उवनारा नाहा महत्वाओ ऐ होय का उनाआ ठोगोहोस अथवा बिहीरा ठोगोहोस तो हाजू संदेश होय किंवा वाईट होय तो ख्रिस्ताआ होय आना तीयावाही माहु आनंद मिलीअलो रोही
\v 19 काहाके माहु मालूमे होय का तुमाआ प्रार्थने त्यापोरत आना तिया त्यावाही जो येशु ख्रिस्ताआ आत्मावांहि जोडयो ओते परिणामी तीयावाही माहु सुटीत मिले
\v 20 माआ सिदू इच्छा आना आशा ए होय आना माहु यामे विश्वास होय का कोडोबीही गोठीपो नाराज उवे नाहा परंतु पुरो निर्भयतावाही माआ आगोपोरोत ख्रिस्ताआ गौरव कायम उवनारा रोअलाआवे तेहलूज आवनाराआ दिहोम पोन उवनारा रोअलाआवे यामे आय जीवो किंवा ओमेज मोओ
\v 21 काहाके माआ जिवनाआ अर्थ ख्रीस्तात जीविलो आना मोईलो ओ लाभ होय
\v 22 जर माआ याआ डीलोवाही जिवंत रोही ताहा याआ अर्थ ओ उवे कआ आय आपाआ कामोवांही आनंद कोए पोन माहु होमाजाडीत नाहा का आय याकोअता निवाडले
\v 23 याआ बारामेह आय पेचात होय ईहिरोत हुटोत जात ख्रिस्ताआरी रोणारे माहु उत्कंठा होय काहाके देहामेहे रोहोलोकाजे ओ जाहाकोज हाजो होय
\v 24 पोन याआ डीलोम रोहिलो तुम्हाकोअता जाखा आवश्यक होय
\v 25 आना काहाके ओ आय निच्शीत ओलखील्तू का अध्यात्मिक उन्नत्ती आना विश्वासा निर्माणे उवलो आनंदावाही तुम्हाआरी रोत होय
\v 26 याकोअता का तुमापोओ फासी आवता परिणामी स्वरूप माहु येशुमेहे स्थिर माआरी गर्व कोइलाकोअता आना जाखा आधार आवे
\v 27 पोन हरएक प्रकारे एहलो को का तुमाआ वागणुक ख्रिस्त सुवार्ताच्या त्यावाईहि अनुकूल रोअलो ज्याआपोरोत जेबी आय ताआरी आविलो तुम्हामे पाल्हू किंवा जेबी आय तुम्हाहिरोते दूर रोत तुम्हबारमे ओच उनाऊ का तुमु उनाआ आत्म्यामे दृढताने स्थिर ओवुहू आना सुवर्ताआ साहायाने निर्माणे उवलो विश्वासा एक ओतगोल्यु संघर्ष कोईत होय
\v 28 तेहलूज फासी ओ बी उनाऊ इच्छितो का तुमु आपाआ विरोधवाला बित नाहा तुमाआ ओ विश्वास नाशाआ प्रमाण होय आना ओच प्रमाण होय का तुमाआ सुटीलोअ आना परमेश्वरपोरत ऐहलोच कोल्यो जालो
\v 29 काहाके ख्रिस्तापोरोत तुम्हामे न केवळ विश्वास कोइलाकोअता पोन त्यांकोअता सहन कोइलाकोअता विशेष अधिकार आप्यू होय
\v 30 तुम्हामे मालूमे होय का तुमु त्याहाम संघर्ष कोअलाआ एकजूट होय तीयाम आय संघर्ष कोईत होय जेहलो का तुमु उनाईत ओमेजा आय मग्न होय.
\c 2
\p
\v 1 ओमे जर मसीह मेहे कीबी शांति आना प्रेम मेहे धाडस आना आत्माआ सहभागिता आना काही करुना आना दया होय
\v 2 ताहा माहु पुरो तऱ्हेने आनंद को माहु लागेहे का तुमु एमोन वाही रोवा को परस्पर एकुच प्रकारे प्रेम को आत्मामेरोत एक ओन , आना एकुच साइतटूमे लक्ष्य दया
\v 3 ताहा पाडितदेयलू अथवा रिकामो ओहोकारोवाही काहीही कोहू नाहा पोन नम्र ओला आना दिहीराहा आपाआ पेक्षा उत्तम माना
\v 4 तुमामेरयो हरएकमाहू आपाज पालहू कायना ताहा बिहीरा हाजाकोता बी फूस कोईओलो
\v 5 आपाआ चीत्तवृती एह्ली मेका जीही ख्रिस्त येशूपरत ओती
\v 6 जो आपाआ स्वरूपाने साक्षात परमेश्वर ओतू पोन तिये परमेश्वराबरोबर आपाआ समानतेला केधी लाभ कोईत महांआ नाहा
\v 7 पोन तिये आपाआ आखे किबी सोडीत दासाआ रुपोमे ग्रहण कोल्यो आना महुहुहोच रोला
\v 8 ताहा तिये स्वतःहा नम्र कोईत रेवू आज्ञाकारी बोल्यू का तिये खुदाआ जीव सुद्धा क्रूस आप्यू
\v 9 त्याकोता परमेश्वराने बी त्याहा उचो जागापो उभे कोल्यो आना त्याहा ते नाव आपिलू, जे आखे नावापोरोत श्रेष्ठ होय
\v 10 याकोअता का आखे जोओ घेता उनाआ तेहालाम नम्र उवे जेबी ते स्वर्गाआ होय का धोर्ती होय किंवा धारेतीई निसाऱ्ये होय
\v 11 आना हरएक जीभ परमेश्वराआ गौरवकोअता तेईतले कोईओलो का येशु मसीह ओच प्रभू होय
\v 12 याकोअता माआ प्रिय पाहीही, तुमु मापो आदेशाचे पालीत पहीले कोईत ओते जेव्हा आय तुम्हाआरी ओतू जर आय तुम्हाआरी नाहा तेहालाम तुमु जाखा लक्ष्य आपित त्याआ पालीत कोईओलो परमेश्वराआ प्रती पुरो आदर पायाहोवांही तारण पुरो उवे याकोअता काम कोईत रो
\v 13 काहाके तो परमेश्वरच होय जो तिया कामाकोअता इच्छा आना ते काम पुरो कोईलाकाजे जे परमेश्वराआ गोमतो ते तुम्हामे निर्माण कोईत ओते
\v 14 किबी तक्रार आना लोळाई न कोअता काम कोईत रो
\v 15 याकोअता का तुमु निर्दोष आना पवित्र बोनाळीलो तेहलूज तुमु याआ कुटील आना विपरीत पीडीइ निर्दोष आना निष्कलंक ओतगोल्यु देवाआ पोऱ्ये उवेत्यामेहे तिया आदाराम तुमु तियाअ टायमोमें चादनी बोणीत चमकावीलो
\v 16 जाहा तुमु त्याहा जिवआपनारु संदेश उनात्लू तेहालाम तुमु एहलो कोईत रो याकोअता का ख्रिस्ताआ फासी आविलाआ दिहोम ओ पालीत का जीवनामे गुगधील वाया गोये नाहा पोन तुमापो गर्व कोअनारू
\v 17 तुमाआ विश्वास एक बळीहोसे होय जर माआ रक्त तुमाआ जोरोपे द्राक्षरस ओतीत आप्यू तेबी तो माहु पोटल्यो होय तुमाआ प्रसंन्नतेमेहे माआ पोन सहभाग होय
\v 18 त्यप्रमाणे तुमु बी प्रसन्न रो आना माआरी आनंद को
\v 19 प्रभू येशूउ साहायाने माहु तीमथ्याहा तुमापोओ मोकलिलो आशा होय का याकोअता का तुमाआ सुवार्तेला माआ पोन उत्साह वोधाडीलो
\v 20 काहाके बिहरु एहेलू माहहू नाहा का ज्याआ मनो मासारखो होय आना जो तुमाआ हाजाकोता खोरो मोनाकोईत चिंताम होय
\v 21 काहाके आखे आपाआपाआ कामोमे व्यस्त होय येशु ख्रिस्ताआ कामोमे कोडूच व्यस्त नाहा
\v 22 तुमु त्याआ चरित्राला ओलखिल्यू का सुवार्ता प्रचारामेहे माआरी तिये एहोलोच सेवा कोअयी होय जेहलो एक पोऱ्या आपाआ आबाआरी कोअत्लू
\v 23 जेहलो माहु जाहा मोलुम उवे का माआरी किबी उवे होय आय त्याहा तुमापोओ मोकलिलो आशा राख्नारो
\v 24 आना माआ विश्वास होय का प्रभूउ साहायाने आय बी वेगुज आविही
\v 25 मल ओ आवश्यक लागेहे का एपफ्रुदितूस ला तुमापोओ मोकलित जो माआ पाही होय आना आरी काम कोअत्लू आना मदतकोअनारे होय तेहलूज माहु आवश्यक ओत्गोयो माआ सहाय्याकाजे तुमाआ प्रतिनिधी रोला होय
\v 26 काहाके तो तुम्हाकोअता कासावीस रोत ओतु आना ह्याआरी जास्तीज खिन्न ओतु का तुमु ए उनाअयो ओतु का तो मांदवाड्यू पोडीत आतु
\v 27 होय , तेहालाम तो मांदवाड्यू ओतू का तो मोईत जानारू ओतू परमेश्वराने त्याआपो कृपा कोअयी (त्यापोओ नाहा पोन मापो बी कृपा कोअयी) याकोअता का माहु दु: खाहून दु: ख न मिलुजोवे
\v 28 त्याकोता आय त्याहा फासी वेगु मोकलित होय याकोअता का जाहा तुमु त्याहा पलणारू तेहालाम एकवा फासी प्रसन्न ओवे आना माआ बी दु: ख निहित जालो
\v 29 याकोअता प्रभूमे वोडो आनंदावाही त्याआ स्वागत को आना एहलो माहुंहु अधिका जाखो आदर आपित रो
\v 30 काहाके ख्रिस्ताच्या कामाकोअता तो लगभग मोईत गोल्यो ओतु याकोअता का ताआपोरोत कोअयी जातिरोईली माआ सेवामेह जे किबी कोम घटी रोली ओती त्याहा तो पुरो कोईओलो तीयाकोता तिये स्वता: चा जीव बी आपुहू कोल्योओ.
\c 3
\p
\v 1 याआकोअता ऐ माआ पाही प्रभु मेहे खुशिमेहे रोवा तीच गोठी तुमुहू ताल लिखुहू महू ते कातालू नाहा लागतु आना याआमेंहे तुमाआ कुशलता होय
\v 2 याआ हुनाहीरोत सावधान रो जे पाप कामोमे ताउकुज होय तियाअ वाईट काम कोनापोरेत सावधान रो
\v 3 काहाके खोरो सुंता कोल्यो आमुहू होयेत जे आमाआं सेवा परमेश्वराआ अर्पण कोईत होयेत आना ख्रिस्त येशु माय गर्व राख्नारो , तेहलूज जे किबी शारीरिक होय त्याआपो भोरुसो मेकीत नाहा
\v 4 ओमे आय डीलोपो पोन भोरुसो कोल्योओ ओतलू परंतु जर कोडु एहेलू फूस कोल्योओ ओतलू का त्याजागे डीलोपो विश्वास कोअलाआ फूस होयते तो पण माआहने जाखा होय
\v 5 जाहा आय आठ दिहिओ ओतु तेहालाम माआ सुंता उवी ओती आय इस्राएल होय आय बिन्याम्मीन च्या वंशज चा होय , आय इब्रानी आयहि बाहीदेखोअ जन्मउवलू एक इब्रानी होय जोपोरोत माआ नियमशास्त्राचा होय , आय परुसी होय
\v 6 जोपोरोत माआ निष्ठेचा प्रश्न होय आय मोडलील जास्तीज ठ्गीत्लो ओते जोपोरोत धार्मिकताआ प्रश्न होय जे नियम शास्त्र हिकाडतो होय , आय निर्दोष होय
\v 7 पोन माआ जेव्हा फायदा ओतु आज तीयामे ख्रीस्ताआ आय नुकसान होमजीत्लू
\v 8 याआ पेक्षा वोडी गोठी ए होय का आय आपाआ प्रभू येशु ख्रिस्ताची ज्ञानाआ श्रेष्ठतेणे ओमेजा आखे किबी नुकसान होमजीत्लू त्याआकोताज आय आखे किबी आय सोडीत आपिलू होय आना आखे किबी सामानोअ घृणा कोईत होय यकोअता का आय ख्रिस्ताहा मेलवूहु
\v 9 आना त्याआ मायज जाऊ सेकेहे , माआ धार्मिकताने नाहा परंतु नियमशास्त्रावर उबु होय परंतु तियाअ धार्मिकते काहाके जो ख्रिस्तापो विश्वासा मिलीअलो रोतो जे परमेश्वरपोरत जोळे आना ज्याचा आधार विश्वास होय
\v 10 आय ख्रिस्ताहा ओलखुहू इच्छितो आना तिया शक्तीचा अनुभव कोअला होय ज्याआपोरोत त्याआ पुनरुस्थान उवे ओते आय त्याआ क्लेशामेहे पण सहभागी ओवुहू इच्छितो आना त्याआ रुपोहो मेलवूहु इच्छितो ज्याहा तिये आपाआ मोईत जुळाविते ओते
\v 11 तिया एहलाआरी आय पण ऐह्कोईत मोइलमरोत उठित पुनरुस्थान जोडयो कोहू
\v 12 एहलो नाहा का माहु उपलब्ध उवे होय किंवा आय पुरो सिद्ध पोयो परंतु आय तियाअ उपलब्धी याकोअता कायम प्रयत्न कोईत रोही याकोअता ख्रिस्त येशूने आपाआ शिष्य बनविल्यो होय
\v 13 ऐ पाहीही, आय ओ फूस कोईत नाहा का आय त्याहा जोडयो कोल्यु गोये होय परंतु ए गोठी होय का जे फासाडी घोडये गोये ते विहराइत जे माआ आगाडी होय तियाअ लक्ष्यापर्यंत पोचीतगोलयो आय संघर्ष कोईत रोही
\v 14 आय तिया लक्ष्याकाजे निरंतर प्रयत्न कोईत रोला होय का आय तियाअ बक्षिसोहो मेलवूहु जे ख्रिस्त येशु माय मिलवीत परमेश्वराने आमुहू उसे हादाडये होय
\v 15 याकोअता तिया माहुंहु जे आपाआ माय सिद्ध माहु बोन्यो होय , भाव पोन एहलो रोही परंतु जर तुमु कोडोबीही गोठीपो ढोंगीपणा ओतगोल्यु फूस कोअता तेहालाम तुम्हाकोअता तिया स्पष्टीकरण कोईत आपही
\v 16 ज्या हाजापरते आमु पोतले होय , आमुहू त्यापोजे चालते रोअलो
\v 17 ऐ पाहीही, दिहीराआरी मिलून माआ अनुकरण कोईओलो जे उदाहरण आय तुमाआगाडी मेकल्ये होय , त्यावाही जो विजयी होय त्याआपो लक्ष्य दया
\v 18 काहाके एहलो पण वारुज माहे होय जे ख्रिस्ताच्या क्रूसाला शत्रुता मेकीत विजयी उवे होय (आय तुम्हामे जास्तीज टायमोआ कोल्यो आना ओमेभी आय फासी- फासी कोल्यो होय )
\v 19 तिया नाश त्याआ नियमशास्त्राप्रमाणे होय , त्याआ पोटु त्याआ ईश्वर होय आना तीयावाही त्याहा लाज जोडयो ओते त्यापो ते लक्ष्य केंद्रित कोअता त्याहा फक्त भौतिक गोठीमेहेरोत चिंता शेतली
\v 20 पोन आपाआ जन्मभूमी ताहा होर्गाम होय , तिहिजे आपाआ तारण कर्ता येशु ख्रिस्ताची वात पालीत रोतो
\v 21 आपाआ जोरावार ज्याआपोरोत आखे सामानोअ तो आपाआ अधीन कोअत्लू आपाआ दुर्बल डीला बोद्लीत दिव्य देहासारखे बोणाडीत आपही.
\c 4
\p
\v 1 याआकोअता ऐ माआ प्रिय पाहि ज्यामेहे माआ जिवालागित रोतलू होय जो माहू ख़ुशीई आना मुकुट होय ऐ प्रिय पाही प्रभु में एह्ल्यास प्रकारे स्थिर रोवा
\v 2 आय युओदिया आना संतुखे याआ बेनुहू प्रोस्ताहीत कोअत्लू का तुमु प्रभू माय एकहारखे मोन बोणाडीत रो
\v 3 माआ प्रिय दोस्ता ताहु पण आय आग्रह कटो का याआ बोअयीही मदत कराहे वेलेमेन्स तेहलूज माआ बिहरे सहकार्य सहित सुवार्ता प्रचार माय माआरी एकजूट होय त्याआ नावे जीवनाआ पुस्तकाम लेखिलो गोये होय
\v 4 प्रभूमेहे आखुवेल आनंद रो आय फाशु कोहो आनंदीत रो .
\v 5 ओ आय फासी कोतलू का आनंद कोईत रो तुमाआ सहनशील आत्माच ज्ञान आखे मांहुंमे रोअलाआवे प्रभू जागेज होय
\v 6 कोडोबीही गोठीपो चिंता कोहू नाहा पोन हरएक परिस्थितीमेह धन्यवाद आपित प्रार्थना आना विनती कोईत आपाआ मागणी परमेश्वरा आगाडी कोआ
\v 7 याज परमेश्वारापोरोत मिलविनारो शांती जी सामंजीलो तिवोल होयतुमाआ मोनाहा आना तुमाआ बुद्धीला ख्रिस्त येशुमेहे हाजूहोय मेके
\v 8 ओ पाहीही तिया गोठीरी लक्ष्य दया जे खोरो होय जे वोडो होय , जे योग्य होय , जे पवित्र होय , जे खुशिमेरोत होय , जे श्रवणीय होय , किंवा किबी पण बिहरे गुण वा किबी प्रशंसा
\v 9 जे तुमु मापोरोत हिकल्ये होय , जुळाविते होय , उनाअयो होय किंवा जे किबी कोअता माहु तुमु पालील्यो होय तिया गोटीविषयी अभ्यास कोईत रो शांतीचा उगेहे स्थान जो परमेश्वर तुम्हाआरी होय
\v 10 तुमु माआ निच्शीत हाजाकोता फूस कोईत ओते परंतु ते देखाड्ल्याकोता तुम्हामे वेल मिल्यू नाहा परंतु ओमे आखरी तुम्हामे माबद्दल फासी चिंता जाग्तली उवी होय ह्याआरी आय प्रभूमे आय जास्तीज खुस पोयो होय
\v 11 किबी आवश्यक होय कोईत कोल्यो आय नाहा काहाके आय ज्या पण परीस्तीतीम रोला होय आय त्याहाम संतोष रोलो सिकाहू लेधलो होय
\v 12 दैन्यव्यवस्थेत रोहिलो माहु होमजे होय आना ओ पण मालूमे होय का संपन्नतेत केहलो रोल्या जोवे केहली पोन वेल आवयी होय आना एह्ली पण परिस्थिती, जेबी पेट पाअये होय किंवा फुकल्यो होय , जेबी जागे जाखो किबी ओईला किंवा जेबी जागे किबी नेओय आय याआ आखाम सुखी रोनाराआ भेद शिकायो होय
\v 13 जो माहु शक्ती आपोहो त्यावाही आय आखे परिस्थिती आगाडी जाऊ शकतो
\v 14 किबी पोन होय तुमु माआ मेहनतीमेहे आथे आपित हाजो काम कोल्यो होय
\v 15 ऐ फिलपैकरांनो, तुम्हामे ताहा ठाऊकच होय सुवार्ता प्रचाराच्या पेल्लाठीच दिहोम जाहा आय डोडू दुनिया सोडये ओते तेहालाम लेनदेन माय तुमाआ मोडंली सोडीत बिहीरा मंडळ्यानी माकोअता आथे आगाडी कोल्योओ नेओतू
\v 16 आय जाहा थीसलनुका माय ओतु तेहालाम माआ आवश्यकता पुरो कोइलाकोअता तुमु तोच -तोच माहु मदत मोक्ल्यीत ओते
\v 17 एहलो नाहा का दानाहा अपेक्षा कोअत्लू परंतु आय ताहा ओ अपेक्षा कोअत्लू का तुमाआ जमेची बाजू वाळविलोओ एह्ली इच्छा कोअत्लू
\v 18 तुमु इपफ्रुदितूस च्या ओतु कोईत दान मधुर गंध भेट माय माआहने मोक्ल्यीत होय ते एक एहलो तेईतले कोअला का योग्य बलिदान होय ज्याआपोरोत परमेश्वर प्रसन्न ओतू तियाअ दानांनी माआ गरजेदेखओ जाखो उवे होय माहु पुरो तर्हेने आपिलू होय ती वस्तु मधुर गंध रुपोमे भेटाने होय एहलो का ज्या भेटाने परमेश्वर खुश ओतू
\v 19 माआ परमेश्वर तुमाआ आखी गोरोज ख्रिस्त येशुमेहे तुम्हामे आपाआ धनाने पुरो कोअही
\v 20 आमुहू आबहू परमेश्वराआ कायम गौरव उवनारा रोहीजाआये
\v 21 ख्रिस्त येशूउ हरएक भोक्तोहो नमस्कार, माआरी जे पाही होय ते तुम्हामे नमस्कार कोईत होय
\v 22 तुम्हामे आखे भक्त आना विशेष कोईत कसर परिवाराआ माहे नमस्कार कोईत होय
\v 23 तुम्हामे आखापो आमाआ ख्रिस्त येशुऊ कृपा तुमाआ आत्म्याआरी रोय आमेन.
