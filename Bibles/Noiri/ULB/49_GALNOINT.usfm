\id GAL
\ide UTF -8
\rem Copyright Information: Creative Commons Attribution: ShareAlike 40 License
\h गलाती च्या पत्र
\toc1 गलाती लोक नावे पॉल प्रेरित च्या पत्र
\toc2 गलाती च्या पत्र
\toc3 गलाती च्या पत्र
\mt1 GALATIANS
\mt1 गलाती च्या पत्र
\c 1
\p
\v 1 पौला आ जी ने माहाआ द्वारा ने माहा द्वारा पोन यीशु मसीह आना परमेश्वर आबहाआ द्वारा जो त्याहा मोल्यामरोत जीवतु कोअयु प्रेरित होय
\v 2 आना आखे पायहोहो जे माआरी होय चुकीइ मंडली नावामेहे
\v 3 परमेश्वर आबहू आना आमाआ प्रभू येशु ख्रिस्त याआ तुम्हामे कृपा आना शांती मिलीअलो राहो
\v 4 तिये स्वतःहा आम्हा पापोकोअता आपित आपिलू म्हणजे आमाआ परमेश्वर आना आबहाआ इच्छेवही आमुहू आव वर्तमान टायमोमें आना वाईट संसारामेरोत सोड्वुई
\v 5 त्याआ स्तुती आना गौरव पिडीनपीडी होय आमेन
\v 6 माहु आश्चर्य लागेहे का जीआ तुम्हामे ख्रिस्ताच्या कृपेमध्ये हादाडये त्यापोरोत तुमु ओतो वेगु फिरीत आना बिहीरेज हाजो संदेशवाहि वालीलोओ लागाडीत होय
\v 7 पोन तो बिहरु हाजो संदेश होय नाहा पण ती गोठी एह्ली होय का केते एहलो होय ते तुम्हामे बीवाडीते आपत्ले आना येशु ख्रिस्ताच्या सुवर्तेला बिगडावनारू प्रयत्न कोअता
\v 8 जर आमुहू किंवा स्वर्गदूत पण आव सुवर्तेला सोडीत जे आमु तुम्हामे कोल्यो होय त्याहा सोडीत बिहरि सुवार्ता तुम्हामे कोअही ताहा ते श्रापित होय
\v 9 जेहलो आमुहू पालील्यो कोत चुक्यो होय तेहलूज आमुहू फासी सांतो का आव सुवर्तेला सोडीत ज्याहा तुमु होवकोयत होय जर कोडु बिहरु हाजूसदेश कोअही ताहा तो श्रापित होय
\v 10 ओमे आय नाहाकोत मांह्हू होमजादिलो काहाके परमेश्वराआ? नाहाकोत आय मांह्हू संतुष्ट कोइलाआ इच्छा कोअत्लू जर आय ओमे पर्यंत माहु च संतुष्ट कोईत रोला ओतलू ताहा ख्रिस्ताआ दास रोला नसते
\v 11 ऐ पाहीही, आय तुम्हामे कोत आपोहो का जी सुवार्ता आय कोल्यी होय ती माहाआ नाहा
\v 12 काहाके ती माहु महापरोत पोरोओली नाहा आना माहु हिकाडये पण नाहा पण येशु ख्रिस्ताच्या प्रकटी कोअनाराहा जोडयेहे होय
\v 13 यहुदी कोतेहे जे पालील्यो माआ वागणुक ओते त्याविषयी तुमु उनाअयो होय का आय मोडलीई जास्तीज छळ कोईत ओतू आना नाश कोअला
\v 14 माआ जाखो जातीही जे मासारखच ओते , यहुदी मतात जाखो वोदिते जातले ओते आना आपाआ पूर्वजाआ परंपराकोता जास्तीज उत्तेजित ओते
\v 15 पोन परमेश्वराआ जीआ माआ आयाहिई गर्भातूनच माहु ठेरव्यो आना आपाआ कृपेणे हादीत लेधलो
\v 16 जाहा इच्छा उवी का मामेह आपाआ पोऱ्याहा प्रकट कोईओलो का आय गैरयहुदिमे त्याआ सुवार्तेची प्रचार कोहू तेहालाम आय मांस किंवा रक्तवाही मार्ग दर्शन लेधलो नाहा
\v 17 आना यरुशलेमेत पण गोल्यो नेहेत्याआरी जे माआगाडी जे प्रेषित ओते पण लागेज अरबला निहित गोल्यू आना तीरोते दामिश्क ला फिरीत आवयू
\v 18 फासाड़ी तीन वऱ्योमेहे आय कैफाला मिलनेकोता यरुशलेमोमे गोल्यो आना त्याआ जागे पंधरा दीही रोला
\v 19 पोन प्रभूआ पाही याकोबाला सोडीत बिहीरा प्रेषितांमधून एकाहा पण मिल्यू नाहा
\v 20 ज्या गोठी आय तुम्हामे लेखातुलू पाला , परमेश्वराआ उपस्थित होमजीत कोतलू ते खोटो नाहा
\v 21 इयाफासाडी आय सिरीया आना किलीकीयाच्या प्रदेशाम आवयू
\v 22 पोन सुलाइलो मोडलीही जे ख्रिस्तामध्ये ओते माआ सोब खोरोज पाल्लये नाहाआत्लू
\v 23 पोन तिया मंडळ्या ओच उनाईत कोल्यू का जो पहीले आमाआ छळ कोईत ओतु आमुहू ओमे त्याआ विश्वासाआ सुवार्ता प्रचार कोअत्लू ज्याहा पालील्यो नाश कोईत ओतु
\v 24 आना ते माआ विषयाम परमेश्वराआ गौरव कोईओलो.
\c 2
\p
\v 1 चवदा वर्शाआ फासाड़ी आय बर्नाबासा आ आरी फाशे येरुशालेमेहे गोये आना तितुसाह बी आरी लेत गोया
\v 2 माआ जाअलो परमेश्वराआ प्रगटी कोइला प्रमाणोओ उवे; आना जी सुवार्ता आय बिहरे जातीयान माय प्रचार कोअत्लू, आय त्याहा कोत आपिलू, पण एखलुज त्याहा जाअलो जे वोडो होमाजाडीत ओते ते , काहाके एहलो न ओवो का माआ
\v 3 याअमे नाहा ताहा फासाडीई गुग्डीला पली व्यर्थ उवे
\v 4 पोन तीतुसाला पण जो माआ फासाडी ओतु आना जो हेल्लनी होय , सुंता करन्या याकोअता भाग पाडील्या आव्ये नाहा
\v 5 ओ ते तिया झुटो पाही मुळे उवे जे चोरिवाही निहित आव्ये, का तियाअ स्वतंत्रतेला जो येशु ख्रिस्ता माय जो आमुहू मिल्यू होय , भाग आपित आमुहू दास बोनावोही
\v 6 उनाआ घटके पोरोत आमुहू त्याआ अधीन होय नाहा, याकोअता का सुवार्ताची खोरो पणा तुम्हाआ माय बोणीत रोही
\v 7 फासाड़ी ते माहे जे होमजीत लेणारे ते सुन्ता केहलो पण होय माहु याआरी किबी काम नाहा; परमेश्वर कोड्लूच पश्यताकरत नाहा त्याआरी जे किबी होमज्ये जात ओते , मांहु किबी नाहा जोडयो उवे
\v 8 पोन याआ व्यतिरिक्त जेव्हा तिये पालील्यो का जेहलो सुंता कोएतलेद्लो माआहुकोअता सुवार्तेचे काम पेत्राहा तीयादेखाडले तेहलूज सुंता न कोअल्याहा मांहु सुवार्ता उनाइलो तीयादेखाडले गोये
\v 9 आना जाहा त्या तारन जो माहू जोद्यो ओतो  पेत्राची सुंता कोअल्यो गोयी मुळे प्रेषिताआ काम वोदे प्रभाव आरीज कोईत लेधलो, तिये माआ आरी पण बिहरे जातीयान माय प्रभाव शाली काम कोईत लेधलो
\v 10 आना जेव्हा तिये ते कृपा दान जे माहु जोडयेहे, ओलखीत लेधलो जो याकोब, आना कैफा, आना योहान जे मोडली खांबे महांआ जात ओते , माहु आना बर्नबाला संगीताचा हुडू आथे आप्यू का आमुहू बिहरे जातीयां माय जालो आना तियाअ सुंता कोईओलो माय जालो;
\v 11 पोन जाहा कैफा अंतुखीयास आवयू, ताहा आय त्याआ सोबाडीपो तिया सामना कोल्योओ, काहाके तो दोषी ठरवील्यु ओतु
\v 12 हेया याकोअता का याकोबा त्यापोरोत किबी माहे आविलाआ पहीले तो बिहीरा जातीयां आरी खायलो ओतु, परंतु जेव्हा ते आव्ये ताहा सुंता कोईओलो माहुंहु घाबरील्यो तो माघार लेदि आना जुदो गोल्यो
\v 13 त्याहा आरी बाकीह्य यहुदियांनी पण कपट कोल्योओ होमेजा का बर्नबा त्याआ कपटा माय पोडीत गोल्यो
\v 14 पोन तेहालाम आय पालीही का ते सुवार्ताच्या खोरावाही वागिलो नाहाआत्लू, ताहा आय आखाआगाडी कैफाला कोल्यो ,'' जेव्हा तू यहुदि ओमेत तू बिहरे जातीयां सारखो वागिलो होय आना यहुद्यान सारखो नाहा ताहा तू बिहरे जातीमे यहुद्यान सारखो सबाव काहा लागाडीत?
\v 15 आमु ताहा जन्मा जागेरो यहुदी होयेत , आना पापी बिहरे जातीयान मायारोत नाहा
\v 16 तेबी पोन ओ होमजीत का मांहु शास्रामे क्रुत्यांनी नाहा; पण केवळ येशू ख्रीस्तावर विश्वास कोइलाआ त्यापोरत धोर्मी ठरवील्यु होय , आमु पोन येशू ख्रिस्ता उपो विश्वास कोल्योओ का आमुहू शास्रामे कृत्यांनी नाहा, परमेश्वराआ विश्वास मिकिलोओ कारनोवाही धोर्मी ठरू काहाके शास्रामे कृत्य कोअल्यानी कोड्लूच मांहु प्राणी धोर्मी ठराविलो नाहा
\v 17 आमु जे ख्रिस्ता माय धोर्मी ठरू इच्छितात, केधी तुमुज पापी निकलीलू ताहा नाहाकोत येशू ख्रिस्त पापाहा पावर होय ? कदाचित नाहा!
\v 18 काहाके जे कि बी आय निसे पाडिलो केधी त्याहा फासी बोनावोही ताहा त्याहा अपराधी ठेरवीही,
\v 19 आय ताहा नियम शास्त्रा त्यापोरत नियम शास्त्रा याकोअता मोईत गोल्यू का परमेश्वरा याकोअता जगू
\v 20 आय ख्रिस्ता आरी वधस्तभावर सोडवियू गोल्यो ओतू ओमे आय जिवंत रोला नाहा, पण ख्रिस्त मामेह जीवतु रोही; आना आय डीलोम जिवंत होय ताहा काहाके तियाअ विश्वासाआ मुळे जो परमेश्व्राराच्या पोऱ्यापो, जीआ मापो प्रीती कोअयी आना माआ याकोअता माह आपित आपे
\v 21 आय परमेश्वराआ अनुग्रहाला व्यर्थ ठरावीत नाहा; काहाके केधी नियम शास्त्रा त्यापोरत धार्मीकता वोदे ताहा ख्रिस्ता त्याआ मरण व्यर्थ उवे ओते.
\c 3
\p
\v 1 ते बीगर बुद्धिई गलातियो कोडू मोनवीत लेद्लो होय तुमाआ ते जेहे मोन डोआ आ आगाडी यीशु मसिहाह क्रूस पोओं देखाडल्यु गोल्यु होय
\v 2 माहु तुमाहीरोत अहलो जाईत लेअलो होय का तुमु आत्माआ वरदान कोडला व्यवस्थाच्या विधानाने आत्माआ जोडयो पोयो ओतु का सुवार्ता उनाइलो आना त्याआपो विश्वास कोअल्यावाही?
\v 3 नाहाकोत तुमु एवडे फोगु ओवुहू शकहू का ज्या जीवनाहा तुमु आत्म्यामेरोत सुरवात कोअयी त्याहा ओमे आड मासाआ डीलोओ बळाने पुरो कोअनारू ?
\v 4 तुमु अहलो मेहनत कोल्यु ते नाहाकोत व्यर्थच लेधलो? माहु आशा होय का ते व्यर्थ नाहाआत्लू
\v 5 परमेश्वर जो तुम्हामे जो आत्माआ आपोहो आना जो तुम्हामेहे आश्चर्य काम कोअत्लू तो याकोअता कोअत्लू का तुमु नियमशास्त्र पालीत होय किंवा याकोअता का तुमु सुवार्ता उनाई आना त्याआपो विश्वास कोल्योओ होय
\v 6 ओ तेहलूज होय जेहलो का अब्राहामाविषयी शास्त्र कोअतलो , "तिये परमेश्वराआ विश्वास कोल्योओ आना त्याकोता तो नीतिमान गणला गोल्यो
\v 7 ताहा तुमु ओ जणू ल्या का 'अब्राहामाआ वंश ते ओच होय का जे विश्वास कोअता
\v 8 शास्त्रात पहिलुच कोल्यो होय का , परमेश्वर बिहिरीजाती माहुंहु पण त्याआ विश्वासा नीतिमान ठेरवीही आना याआ शब्दाआरी पेलरोत विश्वासु अब्राहामला सुवार्ता कोल्यी गोयी ओती " तुमुह मेहे आखी जातिही आशीर्वाद जोड़े"
\v 9 याकोअता का जे माहे विश्वास कोअता ते विश्वासु अब्राहामआरी आशीर्वाद मेलवीलो रोतेहे
\v 10 पोन ते आखे माहे जे नियम शास्त्राआ विधानाचे पालीत कोईत त्यापो निर्भर रोतेहे ते शापाधीन होय काहाके शास्त्रात एहलो लेखिलो होय तो हरएक माहहू शापित होय जो नियमशास्त्रामेहे हरएक गोठीही पालीत कोईत नाहा
\v 11 ओमे ओ स्पष्ट होय का नियमशास्त्राद्वारे परमेश्वराआगाडीही कोडोबी माहहू हाजू ठरव्ये नाहा काहाके शास्त्राआ त्यावाईहि नीतिमान माहहू विश्वासाआ साहाय्याने जीवे
\v 12 पोन नियामशास्त्र विश्वासकोओ नाहा परंतु शास्त्रानुसार जो नियम शास्त्र गुगादिलो तो त्याआ सहायाने जीवे
\v 13 ख्रिस्ताने आमुहू शाप आपापो घेऊन नियमशास्त्राद्वारे शाप पोरोत आपाहा सोड्व्ये शास्त्र कोतली, हरएक जोओ जो कोडु साडोपो टांगल्यो रोतो तो शापित होय
\v 14 ख्रिस्ताने आपाहा त्यकोता सोड्व्ये का आब्रामाहा आपले आशीर्वाद ख्रिस्त येशुच्याद्वारे गैरयहुद्यांना पण मिळूहुजोवे यकोअता विश्वासा आपु तियाअ आत्म्याहा जोडयो कोईओलो ज्याआ वचन आपिलू गोये होय
\v 15 ऐ, पाहीही, ओमे आय तुम्हामे दारीजे च्या जीवनाकोअता एक उदाहरण आपित होय पाला , कोडु एगदा माहाहा त्यापोरत करार कोलाकोता नाहा तो रद्द कोल्योओ जात्लू आना नाहा तो कोम कोल्योओ जात्लू आना नाहा तो वाढविलो शकतो
\v 16 तेहलूज आब्राहाम आना त्याआ चालू वंश याहा आरी कोअयी गोयी प्रतिज्ञा च्या संदर्भात पण होय (पाला , शास्त्र एहलो कोल्यो नाहा, 'त्याआ वंशज ला' जर एहलो ओते ताहा जाखीलीलापओ संशय ओतलू परंतु शास्त्रात उनाआ वाचनारू प्रयोग होय शास्त्र कोतली, आना ताआ वाडवडील, जो ख्रिस्त होय )
\v 17 माआ कोईओलो एहलो होय का ज्या कराराओ परमेश्वराने पेलरोत सुनिश्चित कोल्योओ होय त्याहा चारहोव तीस वर्षानंतर आवनारू नियामशास्त्र बोद्लीलो शकत नाहा आना न तो त्याआ वचनाआ नकार आपुहू शकतो
\v 18 काहाके वतन जर नियमशास्त्राद्वारे जोडयो ओते ताहा याआगाडी अभिवचनाने उवे नाहा पण आब्रामाहा देवूही ते कृपेणे अभिवचनाने त्याहा आपिलू होय
\v 19 ताहा फासाड़ी नियामशास्त्र क्याहाकोअता? आज्ञा न पाल्यहत्याआ अपराधाने नियमशास्त्राआ अभिवचन जोडीत आपिलू याकोअता का याकोअता वचन आपिला आव्ये होय तियाअ वंश च्या आवेतांहजा ते रोअलो नियमशास्त्राआ अभिवचन एक विसमेहेस रुपोमे मुस्साआ सहायाने स्वर्गदूत त्यापोरत आपिलू गोये होय
\v 20 ओमे पाला , मायतोमे ओ बेन जोओ माय रोतो परमेश्वर ओ एकुच होय
\v 21 नाहाकोत याआ अर्थ एहेलू होय का नियमशास्त्राआ अभीवचन परमेश्वराआ वचनाचा विरोधकोनारो होय ? निच्शीत नाहा काहाके जर एहलो नियमशास्त्राआ अभिवचन आपिलू ओते जे माहुंमे जीवनाकोअता नितीमत्व खरोज शास्त्राद्वारे जोडयो उवे ओते
\v 22 पोन शास्त्राआ घोषणा कोअयी होय का ओ आखे संसर पापाआ शक्तीचे अधीन होय याकोअता येशु ख्रिस्तामध्ये विश्वासकोओ जे वचन आपिलू होय ते विश्वासी माहुंहु मिलुजोवे
\v 23 याआ विश्वासाआ आविलोपेले आमुहू नियमशास्त्राआ अभिवचनाच्या रेयरेखीमेहे याआ आवनाराआ विश्वासापर्यंत आमुहू कैदी कोईत ओते
\v 24 ह्याप्रमाणे नियमशास्त्र आमुहू ख्रिस्तापोरोत घेऊन जॉहु एक कडक बलरक्षक ओतु याकोअता का आपाआ विश्वासाआ आधारापो आमुहू हाजो उवे
\v 25 ओमे जेव्हा ओ विश्वास प्रकट पोयो होय ताहा आमुहू तियाअ कडक बलरक्षकच्या आधीन नाहा
\v 26 येशु ख्रिस्ताच्या विश्वासाआ साहायाने तुमु आखे परमेश्वराआ पोऱ्ये होय
\v 27 काहाके तुमु आखाज जो ख्रिस्ताआ बाप्तिस्मे लेदो होय कोईत ख्रिस्तामध्ये आवयू होयेत
\v 28 ओमे केडामेहे किबी अंतर रोल्या नाहा न कोडु यहुद रोला, न गौरयहुदी, न पावर रोला, न स्वांतत्र्य, न माहु, न बोयोआ, काहाके ख्रिस्त येशु माय तुमु आखे एक होय
\v 29 काहाके तुमु ख्रिस्ताचे होय ताहा तुमु अब्राहामाआ वंशज होय आना परमेश्वराआ जे वचन अब्राहामला आपिलू ओते तिया वचनाइया आ वारीस होय.
\c 4
\p
\v 1 आय ओ कोहोका वारिस जाहा जाआ पोरयो होय ताहा जाआ आखी वास्तु तो मालक होय ते बी त्यामेहे आना दासो मेहे कीबी भेद नाहा
\v 2 पोन आबहाआ ठर्विलो टायमोपोजा त्याहा किबी कारभारी आना मास्तराआ होपित रोलो ओते
\v 3 तेहलूज आमुहू पण जेव्हा पोऱ्यो ओते तेहालाम जगामेरया पालील्यो सिकाइलोकोता होपित ओतगोल्यु पावर बोन्यो ओते
\v 4 पोन जाहा काळा पुरो पोयो तियाअ परमेश्वराने आपाआ पोऱ्याहा मोक्ल्यीत जो बोयोआ त्यापोरोत जन्मूला आना नियमशास्त्राआ होपित उत्पन्न पोयो
\v 5 म्हणजे नियम शास्त्राआ होपित होय त्याहा वेसातो घेऊन वासाडीत आना आमुहू वारस उविला हक्क मिळूहुजोवे ओ उदेश ओतु
\v 6 आना तुमु जे पुत्र होय त्यापोत परमेश्वराने पोऱ्याआ आत्म्याहा जो ओ अब्बा , आना ओ आबुहू एहलो कोत आवाज देत्लू
\v 7 त्यापोत तू ओमे पावर नाहा पण पोऱ्या होय आना जेव्हा पोऱ्या पोयो ताहा परमेश्वराआ त्यापोरत वारस पण पोयो
\v 8 पहीले तुम्हामे परमेश्वराआ ओळखत नाहाओती कोईत तुमु त्याआ पावर ओते जो स्वभावोवाही परमेश्वर नाहा
\v 9 पोन ओमे ज्या परमेश्वराआ ओलखीत लेधलो होय एवडोज नाहा ताहा परमेश्वराने पण तुम्हामे ओलखीत लेधलो ताहा तियाअ निर्बल आना बिनकामोओ पाल्या शिक्षाआ गोठीरी काहा फिरीवलो जीई तुमु फासी पावर बोनहू इच्छितात?
\v 10 तुमु दिह्याहा, मोहिनाहा, नेमल्यामेहे टामो आना वोरोहो मानतेहे
\v 11 आय तुमाआ विषयाम बित्लू का एहलो उवूंहू नाहा का जी मेहनतो आय तुम्हाकोअता कोअयी होय ती व्यर्थ ठराविलो
\v 12 ऐ पाहीही आय तुम्हामे विनंती कोअत्लू का तुमु माआ सारखो बन्यो; काहाके आय पण तुमाहोस ओतगोल्यु गोल्यो होय ; तुमु माआ किबी बिघडावीत्लो नाहा
\v 13 पोन तुम्हामे मोलुम होय का पहिलुच आयुच डीलोओ निर्बल त्यावाईहि तुम्हामे सुवार्ता आप्यी
\v 14 आना तुमु माआ शारीरिक स्थितीला जी तुमाआ परीक्षाए काहाके ठर्विल्यो तुमु तुच्छ होमज्ये नाहा; आना धिक्कार पण कोल्योओ नाहा आना परमेश्वराआ नाहा ताहा स्वर्गदूत स्वतः येशु ख्रीस्तासारखे माहु ग्रहण कोल्यु
\v 15 ताहा तो तुमाआ आनंद कोअला का गोये ? आय तुमाआ साक्ष होय का शक्य उवे ओते ताहा तुमाआ डोउ पण माहु काढीत आप्यू ओतलू
\v 16 ताहा नाहाकोत खर कोल्यावाही आय तुमाआ दुश्मन होय नाहाकोत?
\v 17 ते तुम्हामे हेगांति बनाडूहु मागतले खोरो पण हाजा उद्देशाने नाहा पण तुम्हामे अलग कोइलाकोअता ओ कोईत होय का तुमु त्याहा हेगांति बोणाडीत ल्या
\v 18 पोन ओ पोन हाजो होय का हाजा गोठीमेहे सदा आखीवेल हेगांति बनविलो प्रयत्न कोअला जोवे नाहा ताहा जेव्हा आय तुम्हाआरी रोतलू तोयोज कोअनारू
\v 19 ऐ माआ पोऱ्या जोपोरोत तुम्हामे ख्रिस्ताचे रूप बोनावोओ नाहा तोपोरोत आय तुम्हाकोअता फासी प्रसुती वेदनाहोसे तारास खेटेहे
\v 20 इच्छा ताहा एह्ली ओते का ओमे तुमापोओ आविलो बिहीराआ प्रकाराने गोगू काहाके तुम्हबारमे आय बुचकळ्यात पडिलो होय
\v 21 तुमु जे नियम शास्त्राआ होपित ओवुहू इच्छितात ताहा माहु कोआ नाहाकोत तुमु नीयमशास्त्राचे उनाईत नाहा?
\v 22 ओ लेखिलो होय का अब्राहाहा बेन पोऱ्ये उवे; एक दासी त्यापोरोत आना बिहरु हाजो बोयोआ त्यापोरोत
\v 23 पोन जो दासिहीदेखू पोयो तो शारीरिक रीतीवाही जन्मला होय आना जो हाजो बोयोआ त्यापोरोत जन्मूला तो वोचानाप्रमाने
\v 24 आव गोठी माय दाखलू होय आव बोई म्हणजे बेन करार होय एक ताहा सियोन डोगों जीही पावर उत्पन्न ओये आना ती हागार होय
\v 25 आना हागार जेहेकाय अरबाची सियोन डोगो होय आना आधुनिक यारुशालेमासारखी होयकाहाये ती आपाआ पोर्यआरी गुलामामेहे होय
\v 26 पण उपर्य यरुशलेम हाजो होय आना ती आमाआं आयहि होय
\v 27 काहाके खिलो होय “पोऱ्ये उवनारा कायनाहां बाय आनंद को, ज्या ताहु प्रसूती तारास उवनारा नाहा, एखटो खलिते जयजय को , काहाके टाकीत देदिलो पोऱ्ये माटी ओतल्या बोहीही पोऱ्यापोरोत खूप होय ”
\v 28 ऐ पाहीही, आमुहू इसाकासारखे वचनाआ पोऱ्ये होय
\v 29 आना जेहलो त्याटायमोहो शरीराप्रमाणे जन्मउवलू आत्म्यापरत जन्मलेदलों छळ कोईत ओते तेहलूज ओमे पण उवनारा होय
\v 30 पोन पवित्र शास्त्र काहा कोल्यो होय ? दासी आना तिया पोऱ्याहा काढीत आप काहाके दासीचा पोऱ्या हाजो बोयोआ च्या पोऱ्याआरी वारस उवे नाहा
\v 31 ताहामुदो बंधुजनांने, आपु दासीइ पोऱ्ये नाहा ताहा हाजो बोयोआ त्याआ पोऱ्ये होयेत.
\c 5
\p
\v 1 मसीहई स्वतंत्रता आ कोअता आमुहू स्वतन्त्र कोअयु हु ओमे यामेहेच स्थिर रोवा आमा दासत्व आ जुवालामेहे फाशो मा जुपाहा
\v 2 पाला, आय पौलस तुम्हामे कोतलू केधी सुंता' कोअही, ताहा ख्रिस्ता माय कोड्लूच लाभ उवे नाहा
\v 3 तेबी आय एक फाशी सुंता कोनारो जतवून आपोहो का त्याहा नियम शास्त्रा प्रमाणोओ मानेतू लागे
\v 4 तुमु ज्या नियमशास्त्राने धोर्मी ठरू इच्छिता, ख्रिस्ता पोरोत अलग आना अनुग्रहापासून निसे पोडये होय
\v 5 काहाके आत्म्याआ कामावाहे आमुहू विश्वासा, आशा अतांवाही धार्मिकतेची वात पालल्ते
\v 6 ख्रिस्त येशूने नाहा सुंता आना ने सुंतारहित किबी कामा होय , परंतु केवळ विश्वास, जो प्रेमा त्यापोरत प्रभाव टाकोहो
\v 7 तुमु ताहा हाजिकोये भक्ती माय गुगदीत ओतु ओमे तिये त्याहा उबेराखेहे का सत्याहा माणू नाहा
\v 8 एह्ली हिकवन तुमाआ बोलवनाचान त्यापोरोत नाहा
\v 9 थोडोज खमीर आखे मळवाओल्ये लोट फुगाडली टाकोहो
\v 10 आय प्रभूहु तुमाआ ' विषयामे भोरुसो मेकोहो का तुमाआ कोड्लूच बिहरु विषय रोही नाहा; परंतु जो तुम्हामे बिवाड्त्लू , तो कोड्लूच काहा न दंड पावेल
\v 11 परंतु ओ पाहीही; केधी आय ओमेजा सुंतेचे सुवार्ता कोअत्लू, तो ओमेजाऐ त्रास आप्यू जात्लू हाषकी क्रूस ची ठोकर खायलो रोही
\v 12 हाजो उवे का जे तुमापो डाव मेकात्ले ते आपाआ अंगच वाडीत टाकत्लू
\v 13 ओ पाहीही तुमु स्वातंत्र्य उविलाकोअता हादाडल्यो गोये होय ; परंतु एहलो न ओवो का ओ स्वातंत्र्याच्या शारीरिक कामाकोअता वावा आपुहू नाहा , नहाते प्रमोवाही एक बिहराआ दास बन्यो
\v 14 काहाके आखे नाहा , नहाते प्रमोवाही याआ एकुच गोठी माय पुरो ओतगोल्यु जाहो तू आपाआ आरीकोरयापो आपाआ एकहरको प्रेम को''
\v 15 पाच पोन तुमु एक बिहीराआ चावता आना खात टाकिलो ताहा परस्परांच्या आथोवाही एकादिहरा संहार ओतगोल्यु कायना कोईत ह्सकोईतेमिकिलो
\v 16 पोन आय कोतलू, आत्म्याआ अनुसारे चाल्यो ताहा डीलाआ देहवासना कोडला रीतीवाही पुरो नाहा कोनारो
\v 17 काहाके डील आत्म्याआ विरोदात आना आत्माआ डीलोओ विरोधाम (लालसायुहू ) कोअत्लू, आना ओ एक बिहीरा विरोधाम होय , याकोअता का जे तुमु कोहू इच्छितात ते कोहू सेकेहे नाहा
\v 18 आना केधी तुमु आत्म्याआ चालवनयाने सालतेहे ताहा नियम शात्राच्या आधीन नाहा
\v 19 डीलोओ काम ताहा प्रगट होय , अर्थात व्यभिचार, खोराबे काम , लुच्चे पणा,
\v 20 देवपूजा , जादू, वैर, चुलाल्यु, इर्षा, खोत, विरोध , फुटी, विधर्म,
\v 21 हेवा, होरो, रिकामीहोये आना याहा सारखो फाशी काम होय , याआ विषया माय तुमाआ वरून आखीत आपोहो, काहाके पहीले कोल्यो होय का एहलो -एहलो काम कोअनारे परमेश्वराआ राज्याआ वारीस उवे नाहा
\v 22 पोन आत्मू त्याआ फोल प्रेम, आनंद, शांती, धीर, कृपा, हाजोपण , विश्वास,
\v 23 नम्रता आना सौम्यता होय ; एहलो- एहलो कामा विरूध नियमशास्त्र नाहा
\v 24 आना जे ख्रिस्त येशू त्याआ होय , तिये डीला त्याआ लालसायुहू आना वासना आरी वधसस्तमभा उपो सोडवीत आपिलू होय
\v 25 केधी आमुहू आत्मू त्यापोरत जिवंत होय , ताहा आत्मू च्या अनुसारे चाल्यो
\v 26 आमु कोठी होतगोयो नाहा पण एक दिहीराहा चिडवू कायना आना बिहीरापो हेवा कोहू नाहा.
\c 6
\p
\v 1 ऐ पाही जर कोहू माहू कीबी अप्राधामेहे तोआथ बी जाय ते तुमु आत्मिक होय नम्रता आरी एह् ला हा होबाला आना आपाआ बी चव कशी मेका का तुमु बी परीक्षा में ने पोड़ो
\v 2 तुमु एक दोहरा वोझो वीसे, आना यारीती ख्रिस्ताची नियमह पुरो को
\v 3 काहाके जो कोडु किबी तोत्लुने पण आपाआ माह किबी होमाजाडीत होय , ताहा आपाआ माह ठोगनारू
\v 4 पोन हरएक जोओ आपाआ ए कामा याकोअता तोपासित पाला , फासाड़ी तेहालाम बिहीरा विषयी नाहा पण आपाआ विषयी त्याहा अभिमान कोअलाआ जागू जोडीत
\v 5 काहाके आखेज माहहू आपाज वोझो आथलीनारो
\v 6 जे वचनाने शिक्षण लत्ले, ते आखे हाजलो व्स्तुपो शिकाड्नारो भागिदार कोअनारू
\v 7 फसुस नाहा ; परमेश्वर मुर्खात नाहा जोडीलू जात , काहाके मांहु जे किबी पोतला तोज पाकाआडीलो
\v 8 काहाके जो आपाआ डीलाकोता पेअत्लू, तोच डीलोओ व्दारे नासनारू वाडीलो काट्नारू; आना जो आत्म्यासाठी पोतला, तो आत्म्याआ व्दारे सार्वकालिक जीविले वाडीलो कोअनारू
\v 9 आमु हाजो काम कोइलाकोअता मद्तकोयदिही सोडीत, काहाके जर आमुहू मोकले नाहा होय ताहा त्याटायमोहो वाडीलो कोअनारू
\v 10 आव होआता जोपोरोत प्रसंग मिले आमुहू आख्याहा आरी हाजो कोईओलो, विशेषता विश्वासाम बंधून आरी
\v 11 पाला आय केहलो वोडा अक्षरांआ आय तुम्हामे आपाआ आताई लेखिलो होय
\v 12 जे माहे शारीरिक देखाडीले कोअता तोच तुमाआ खताइलो कोइलाकोअता दबाव टाकतले , फक्त याकोअता का ते ख्रिस्ताच्या वंधस्भाच्या कारनोकोईत तोओल्यो नाहा जालो
\v 13 काहाके लेहाआवता कोअनारे खुद हीन नियम शास्त्र पाळीत नाहा, पण तुमाआ संता याकोअता कोइलाकोअता पालत्लू का तुमाआ शारीरिक दशापो अभिमान बाळगा
\v 14 पोन एहलो नाहा ओवो का आय बिहरे कोडला गोठीई अभिमान सबालोहो, फक्त आमाआ प्रभू येशू ख्रिस्ताच्या वंधस्भाच्या ज्याआ व्दारे संसार माआ दृष्टीट आना आय संसारच्या नजरेम वंधस्भावर सोढया गोल्यू
\v 15 काहाके नाहा सुंता आना न बेसुंताआ किबी होय , पण नवो जग
\v 16 ऐताके नियमापो सालनारू त्याआपो , आना परमेश्वराआ इस्त्राएलवर शांती आना दया आवीत रोही
\v 17 आगाडी पोरोत कोडु माहु दु: ख नाहा आपी, काहाके आय येशूचे खुनाला आपाआ डीलोम लेत फिरनारो
\v 18 ऐ बंधूजनोहो, आम्हा प्रभू येशू ख्रिस्ताची कृपा आम्हा आत्मू आरी राहो आमेन.
