\id COL
\ide UTF -8
\rem Copyright Information: Creative Commons Attribution: ShareAlike 40 License
\h कुलुसी च्या पत्र
\toc1 कुलुसी लोक नावे पॉल प्रेरित च्या पत्र
\toc2 कुलुसी च्या पत्र
\toc3 कुलुसी च्या पत्र
\mt1 COLOSSIANS
\mt1 कुलुसी च्या पत्र
\c 1
\p
\v 1 पौला वोगेरोत जो परमेश्वरा इच्छा वाही मसीह यीशु उ प्रेरित होय आना पाहि तीमुथियुस वोगेरोत बी
\v 2 ख्रिस्तामेहे स्थिर कलसैमेहे रोणाआरा आखे विश्वासु पायहोहो आना भक्तांआ नावे आमाआ आबहु परमेश्वर याहीरोत तुम्हामे कृपा आना शांती जोळे
\v 3 जाहा आमु तुम्हाकोअता प्रार्थना कोईत रोतो कायम आपाआ प्रभू येशु ख्रिस्ताआ आबहू परमेश्वर याआ धन्यवाद कोईत रोतो
\v 4 काहाके आमु ख्रिस्त येशु माय तुमाआ विश्वास तेहलूज आखे भक्तांच्या आखोज प्रमोब्द्दले उनाअयो होय
\v 5 ऐ तिया आशेवाही उवे होय जी एहलो हाजूहोय होर्गाम होय आना ज्या विषयी तुमु पहिलुच खोरो संदेश म्हणजे सुवार्ता त्यापोरत उनाअयो होय
\v 6 सुवार्ता आखे जगात सफळ उवनारा होयते सफळ उवनारा होय का जेहलो तुमाआ माय ओ तीवाआदेखुहु सफळता उवनारा होय जाहा तुमु परमेश्वराआ कृपा विषयी उनाअयो ओते आना खोरोज त्याहा होमजे ओते
\v 7 आमुहू प्रिय होबती पावर इपफ्रास त्यापोरोत जे आमाअकोअता ख्रिस्त येशु माय विश्वासु पावर होय तुमु सुवार्ताआ हीनु लेधलो होय
\v 8 आत्माद्वारे उत्तेजित तुमाआ प्यारमेहे पोन तिये आमुहू कोल्यो होय
\v 9 याकोअता का ज्या दिहेरोत याविषयी उनाअयो होय आम्हुबी तुम्हाकोअता प्रार्थना कोइलाकोअता आना ओ विनंती कोइलाकोअता सोडये नाहा: प्रभूऊ ज्ञान, आखे प्रकाराआ सोमझेपोने जो आत्माआ आपोहो, तुम्हामे जोडयो ओवो आना तुमु बुद्धी बी जोडयो को
\v 10 याकोअता का त्याआप्रकारे जीवित सेकेहे जेहलो प्रभूहु होबल्लू , हरएक प्रकारे तुमु प्रभूहु कायम खुश को तुमाआ आखे काम हमेशा सफळता जोडयो ओवे तुमाआ जीविलोकाजे हाजा कामाला फोल लागा तुमु प्रभू परमेश्वराआ ज्ञानात वोदिते रो
\v 11 तो तुम्हामे आपाआ गौरवाच्या शक्तीवांही सदृढ बोनावोओ रोअलो याकोअता का विपत्तीच्या काली तिया आना वोडो हिमातवाही ते सहन कोहू सेकेहे
\v 12 तिया बाहाआ धन्यवाद कोईत रो , जीआ तुम्हामे इही योग्य बोनाड्ल्ये का परमेश्वराआ तिया भक्तजनांआरी जो ज्योतीहोसे जीवोन जगत होय , तुमु उत्तराधिकारी मीडवीहे सहभागी ओवुहू सेकेहे
\v 13 परमेश्वराने अंधारामेहे शक्तीहीदेखूअ आमुहू तारण कोल्यू आना आपाआ प्रिय पोऱ्या याआ राज्याम आमाआ प्रवेश कोईत आप्यू
\v 14 तिया पुत्रवाही आमुहू सुटीत जोड़ी होये आम्हा पापीहीरोतेहे क्षमा जोड़ी होय
\v 15 तो अदृश्य परमेश्वराआ रूप नजारू रूप होय तो आखे सृष्टीतील जेष्ठ होय
\v 16 काहाके जे थोडे होर्गाम होय आना धोरतीपो होय त्याआ शक्तीवांही निर्माण उवे होय थोडे बी होय डोआवाही देखानारो अथवा न देखानारो होय, सिहासन होय का राज्य , जेबी कोडु शासक होय वा जेबी अधिकारी, आखे थोडे त्आ त्यापोरत निर्माण कोल्यो होय आना त्यांकोअता तीयार उवे होय
\v 17 आखाम पालील्यो त्याआज अस्तित्व ओते त्याज शक्तीवांही आखे वस्तु बोणीत रोत्ले
\v 18 ओ डील कोअतीज मोडली मुंडको तोच होय तोच पेल्लू ओते आना मोइलमरोत जीवतो उठिलोअ सर्वोच्च अधिकारी बी तोज होय याकोअता हरएक गोठीमे पेल्लू स्थान तीयाहा मिलुजोवे
\v 19 काहाके आपाआ सामग्रीआरी परमेश्वराने त्यामे रोहू कोईत इच्छिले
\v 20 त्याआ त्यापोरत आखे ब्रम्हांडाला परमेश्वर आपाहा फासी संयुक्त कोईत इच्छिले जे आखे धोरतीपो होय आना स्वर्गाचे होय त्याज रक्तवाही परमेश्वराने जुळाविते जे ख्रिस्ताने कृसापो वोहयो ओते
\v 21 एक वेल ओतू जाहा तुमु आपाआ विचारकोईलो आना वाईट कानोवाही परमेश्वराकोअता अनोळखातीनाहा आना तिया विरोधकोनारो ओते
\v 22 पोन ओमे जाहा ख्रिस्त आपाआ देहामेहे ओतू तेहालाम ख्रिस्ताआ मृत्यूद्वारे खुद स्वतःहा लेत लेधलो याकोअता तुमु स्वतःहा पवित्र, निष्कलंक आना निर्दोष बोणाडीत अगाडीकोआ जालो
\v 23 ओ तोयोज ओवुहू गोयो जाहा तुमु विश्वासामेहे ख्रिस्ताम अटल बोणीत रो आना सुवार्ताआ साहायाने आप्यी जातिरोईली एहेज परित्याग कोहू नाहा जे तुमु उनाअयो होय याआ जुगोओ निसे होय हरएक जनावराहा तिया उपदेश आप्यू होय आना आय पौल तियाच पावर बोल्यू होय
\v 24 ओमे पाला , आय तुम्हाकोअता जे मेहनत कोईत होय तीयाम आनदाआ अनुभव कोईत होय आना ख्रिस्ताआ देह कोअतीज मोडलीकोता ख्रिस्ताआ दुखामेहे जेन थोडे कोम रोल्या ओते त्याहा आपाआ डीलोवाही पुरो कोईत होय
\v 25 परमेश्वरा तुमाआ फायदाकोता माहु जो आदेश आप्यू होय त्यावाही आय तिया पावर पोयो होय याकोअता का आय परमेश्वराआ सुवार्ता पुरो रीतीवाही प्रचार कोहू सेकेहे
\v 26 ओ गूढ पुरो खोरो होय का जो पेल्लू काली लाखाच मोनामे आतु पोन ओमे याहा परमेश्वराआ त्यापोरत भक्तजणापोओ प्रकट पोयो होय
\v 27 परमेश्वर आपाआ भक्त जोह ओ प्रकट कोहू इच्छित ओतू का ओ पुरो खोरो केते वैभव पुरो होय त्याजागे आ राजपुरो खोरो आखाकाजे होय आना आ गूढ पुरो खोरो ओ होय का ख्रिस्त तुमापोओ रोतलू आना परमेश्वराआ गौरव जोडयो कोइलाकोअता तो एक आमाआं आशा होय
\v 28 आमुहू जो ज्ञान जोडयो उवे होय त्याआ योग्य वाप्रिलो कोईत आमु प्रत्येकाहा निर्दोष आना शिक्षण प्रदान कोईत रोतो याकोअता का आमु त्याहा ख्रिस्तामेहे त्याहा एक पुरोओत माहहू बोणाडीत परमेश्वराआ आगाडी उभे कोहू शकतो माअहुहू त्याज शिक्षण आपोहो तेहलूज आपाआ आखे ओक्कल हरएक माअहुहू त्याआज शिक्षण आपित रोतो याकोअता का हरएक माअहुहू ख्रिस्तामध्ये बोणीत परमेश्वराआ आगाडी उवो कोलो गोये
\v 29 आय ह्याआ प्रयोजनाआ ख्रिस्ताआ शक्तीवांही जो मामेह शक्तीवाही काम कोईत होय , लोदाऐलो कोईत कडक परिश्रम कोईत होय.
\c 2
\p
\v 1 माआ इच्छा होय का तुमु जाईत लेवा का तुमाआ आना अखाआ कोअता जे माआ शारीरिक मुख नाही पाल्यो आय केहलु मेहनत कोअहो
\v 2 याकोअता का त्याआ मनाहे प्रोत्साहन जोडी ते परस्पर प्रेमाम बानदल्यो जालो तेहलूज विश्वासाआ जो आख्यो धन जो खोरो ज्ञानाने जोडयो ओते त्याहा मिलुजोवे तेहलूज परमेश्वराआ गूढ पुरो खोरो त्याहा जोडयो उवे तो गूढ पुरो खोरो स्वतः ख्रिस्त होय
\v 3 ज्याम बुद्धी आना ज्ञानात आखी निधी लिकाली होय
\v 4 एहलो आय याकोअता कोतलू का कोडु तुम्हामे गुल्यो- गुल्यो तर्क पुरो युक्त्या आपित धोखा न आपे
\v 5 जेबी आय ज्ल्मामेहेआवली रुपोमे तुम्हामे नाहा पोन अध्यात्मिक रुपोमे आय तुमापोओ होय आय तुमाआ जिवनाआ अनुशासन आना ख्रिस्तामेहे तुमाआ विश्वासाआ दृढता पालीत आय खुस होय
\v 6 याकोअता का जेहलो येशुहू ख्रिस्त आना प्रभू ऊ रुपोमे ओ ग्रहण कोल्यो होय तुमु तीयाम तेहलूज बोणीत रो
\v 7 तुमाआ जोड त्याज माय रोहीनाआय तुमाआ विकास त्याहाम होय तेहलूज तुमु आपाआ विश्वासामेहे दृढता मेलवीलो रो जेहलो तुम्हामे हिकाड्ये गोये होय परमेश्वराआ प्रती जाहाकोज आभारी रो
\v 8 ध्यानाम मेका का तुम्हामे आपाआ तिया भौतिक विचारकोईलो आना खोल्यू प्रंपजाने कोडु धोखा न जोळे जे माहाह पंरपरा त्यापोरोत जोडयो ओतु जे ब्रम्हांडला अनुशासित कोनारी आत्माआ आपही होय न ख्रिस्ताआ
\v 9 काहाके परमेश्वर आपाआ आख्यो ताने सदैव त्याहाम निवासाहा कोईत रोतो
\v 10 आना त्याहाम स्थिर ओतगोल्यु तुमु पुरोओत बोन्यो होय तो हरएक शासक आना पुढाऱ्याचा शिरोमणी होय
\v 11 तुमाआ सुंता बी त्याहाम पोयो होय ए सुंता माहाहा ओतु कोईत संपन्न उवी नाहाकोईत ए सुंता जाहा तुमु तुमाआ पाप पुरो माहू प्रकृतीऊ प्रभावही सुटीत आपिला आवयी ओती तेहालाम ख्रीस्ताद्वारे संपन्न उवे
\v 12 ओ याकोअता उवे का जाहा तुमु बाप्तिस्मे माय त्याआरी रेट्यो गोये तेहालाम ज्या परमेश्वराने त्याहा मोइलमरोत जिवंतु कोल्यो तिया परमेश्वराआ कामोम तुमाआ विश्वासा त्याआरी फासी जिवंतु कोल्यू गोये
\v 13 आपाआ पापांआ आना सुंता रोत्लू डीलोवाही तुमु मोल्या ओते पोन तुम्हामे परमेश्वराने ख्रीस्ताबरोबर जीवोन प्रदान कोल्यो तेहलूज आम्हा आखे पापापोरोत मुक्त रुपोमे क्षमा कोल्यो होय
\v 14 परमेश्वराने तिया अभिलेखला आमामेरोत टाकतग्येल्यू ज्याम तिया विधीही उलेख कोल्योओ गोल्यो होतुजे आमुहू प्रतिकूल आना आमुहू विरूध ओते तिये त्याहा खोलोवाही कृसापो सोडवीत देदलो
\v 15 तिये सताधीशाना ऐ अधिकाऱ्यांना नाडीदेदु त्यांविरुद्ध वधस्तभापोओ जायोत्सव कोईत त्याआं उघड -उघड प्रदर्शन कोल्यो
\v 16 त्याकोता खाआलोपीआलो वस्तु किंवा पूर्वी नवो चांद के पर्व किंवा शबाथ दिह्याहा लेत कोडु तुम्हामे आवोह न कोईओलो
\v 17 ओ ताहा ज्या गोठी उवे होय त्याआ सावलू पो होयपोन आव सावलु वास्तविक काया ताहा ख्रिस्ताआ च होय
\v 18 कोडु मांहु जो स्वतःहा प्रताडीत कोनारी काम किंवा स्वर्गदूत उपसनाआ कामोम लागाडीत होय त्याहा तुमु तुमाआ प्रतिफलो मेलविलो बाधक न बोनीलाकाजे आपिलो एहेलू माहहू कायमच तिया दिव्य दर्शनाआ डिग देत रोत रोतो ज्याहा तिये पालील्यो होय आना आपाआ जुगाआ रीतीवाही विचारमाकोतो खोरो अभिमानाने पोल्यो रोतो
\v 19 तू स्वतः ख्रीस्तामाआ आधीन मेकीत नाहा जो मुख्य होय जो जोड़ो आना नखं संबंधाने तेहलूज समर्पित ओतगोल्यु आखे डीलाआ उपकाराआ कोईत रोतो आना तीयावाही आध्यात्मिक हाजाकोता अनुभव ओत रोतो
\v 20 काहाके तुमु ख्रीस्ताआरी मरण पाण्यो ओते आना संसाराआ बुनियादी शिकल्यापरत सुटीत आप्यू गोल्यो होय तेबी याआ प्रकारोअओ आचरण काहा कोईत होय जेहलो नाहाकोत तुमु आव जगाआच होय आना एहलावाही नियमांची पालीत कोईत होय
\v 21 याहा आथे लागाडहु नाहा , याहा चव चाखू नाहा , किंवा याहा स्पर्श कोहू नाहा
\v 22 ई आबी वस्तु ताहा काम कोईत- कोईत नष्ट उविलाकोअता रोतेहे एहलो आचरण व्यवहारूम तुमु तेईतले कोईत तुमु मांहाआ बोनाड्ल्ये आचरण आना शिक्षणच अनुसरण कोईत होय
\v 23 मानवाहि भक्ती आपाआ डीला प्रताडीत कोईत आना आपाआ कायाला मेहनत आपित संबधित नियम ओ बुद्धीपोओ आधारित प्रतिक उवनारा होय पोन वास्तव माय आव मुल्यांअ थोडी किमोत नाहा ओ नियम ताहा माहुंहु पापपुर्ण त्याआ माहू प्रकृतीमेहे लागाडी आपत्ले.
\c 3
\p
\v 1 ओयो जाहा तुमु मसीहा आरी जीवाडल्यु गोयो ओ ती होरगाआ वस्तु होड़ में रोआ जीही मसीह विद्यमान होय परमेश्वरा आ डाखरी वोगे बोह्ल्यु होय
\v 2 होर्गामेऱ्ये वस्तूबद्दल फूस कोईत रो भौतिक सामानोकोता फूस कोहू नाहा
\v 3 काहाके तुमु आखाआ जुनो व्यक्तिमत्व मोअये होय आना तुमाआ जीवोन ख्रीस्ताआरी परमेश्वरामेहे लीकाल्यो होय
\v 4 जाहा ख्रिस्त, जे आमुहू जीवोन फासी प्रकट उवे ताहा तुमु पोन त्याआरी त्याआगैरवात प्रकट उवे
\v 5 याकोअता का तुम्हामे जे थोडे जगोआ होय तिया आखिर कोईत दया व्यभिचार, अशुद्धता, वासना, वाईट इच्छा, आना लोभीपण जे मुर्तीपुजिलोहोए एक प्रकार होय
\v 6 याआ गोठीरी परमेश्वराआ राग प्रकट उवनारा रोतो
\v 7 एक वेल ओती जोवे तुमु पण एहलो काम कोईत त्यामेरयो जीवोन जगत ओते
\v 8 पोन ओमे याआ आखे गोठीरी राग , झुंजलाहट, शत्रुता, निंदा भाव आना अपशब्द गोगीत सुटीत मिलवीत घेणे
\v 9 तुमु पेहला खोटो गोगू नाहा काहाके तुमु आपाआ जुनो जीवोन व्यक्तित्व त्याआ कामाआरी टाकीत आपिलू होय
\v 10 आना नवो व्यक्तित्व काल्ये होय जे आपाआ निर्माणकर्ता आ स्वरूमेहे स्थिर ओतगोल्यु परमेश्वराआ आख्यो ज्ञानात कायम नवो उवनारा जातेहे
\v 11 परिणाम स्वरूप त्याजागे यहुदी आना गौरयहुदी यामेहे थोडे अन्तर रोला नाहा न कोडु सुंता युक्त आना सुन्तारहित माय असभ्य आना बर्बर माय ऐ पावर ऐ एक स्वातंत्र्य व्यक्तीम थोडे तेबी अंतर होय ख्रिस्त आखे कोय होय आना कोय विश्वासी माहुंमे तियाच निवासाहा होय
\v 12 काहाके तुमु परमेश्वराआ निवडील्ये गोये होय याकोअता सहानुभूती दया नम्रपणा, कोमलता आना धीरज तोईत रो
\v 13 तुमु आपामेर्यो जाहा केधी कोडाआ थोडी मेहनत होय ताहा एक दिहीराहा सहन कोईत दया आना परस्पर एक बिअराहा क्षमा कोआतुमु दिहीराहा एहलो क्षमा को जेहलो परमेश्वराने तुम्हामे मुक्त पायाहोवांही क्षमा कोल्यो होय
\v 14 आव गोठी व्यातीरिक्त प्रमोमेहे पण रो प्रेम होय का आखाहा आपामे बांधीत मिकोके आना पुरोओत कोअत्लू
\v 15 तुमाआ मनापो ख्रीस्ता वूगेरोत ह्नारो शांतीई अधिकार होय याआ याकोअता तुम्हामे तियाच डोलोहो हादाडल्यो होय कायम धन्यवाद कोईत रो
\v 16 आपाआ होपन्नाआरी ख्रिस्ताआ प्रचार तुम्हामे वास कोआ रोटू, महिमा, आना आत्म्याआ गीते गावित वोडो विवेकाआरी एकाबिहराहा शिक्षण आना निर्देश आपित रो
\v 17 आना तुमु जे थोडे मुडोपो किंवा कोइलो ते आखे प्रभू येशूउ नावामेहे होय त्याज त्यापोरत तुमु हरएक टायमोमें आपाआ आबहू परमेश्वराआ धन्यवाद आपित रो
\v 18 ऐ बोहीही , आपाआ माट्योह आधीन एह्लाप्रमाणे रो जेहलो प्रभूहु योग्य होय
\v 19 ऐ डोहाआ , आपाआ लाडीआ प्रेम को त्याकोअता कडक ओवुहू नाहा
\v 20 ऐ पोरयां, आखे गोठीमेहे आपाआ आयहि आबाहा आज्ञा पालीत को काहाके ओ प्रभूहु संतोश कारक होय
\v 21 ऐ आबाहा, आपाआपाआ पोऱ्याहा आडीनारो अनु नाहा लेतआविलो ताहा ते खिन्न उवे
\v 22 ऐ सेवाकांनो, आपाआ संसाराआ मालक्यूओ कोअलो उनाआ फक्त माहुंहु प्रसन्न कोइलाकोता त्याआ वेले नाहा जाहा ते पालिलो पोन खोरो मोनाकोईत त्याआ उनाआ काहाके तुमु प्रभूआ आदर कोअता
\v 23 तुमु जे थोडे मुडोपो आपाआ आखे मोनाकोईत ह्याप्रमाणे नाहा का तुमु तिया माआहुकोअता कोअता पोन प्रभुकोअता कोअता ह्याप्रमाणे को
\v 24 ह्याप्रमाणे ओर मेका का तुम्हामे प्रभूपासून वतन रूप प्रती फोल जोडीत आपाआ मालिक ख्रिस्त याहा सेवा कोईत रो
\v 25 काहाके जो वाईट काम कोअनारू त्याहा तिया फोल जोडीत आना त्याकोता थोडो पक्षपात नेओय.
\c 4
\p
\v 1 ऐ पौशावाला आपाआ- आपाआ दासाआ आरी न्याय आना ठीक -ठीक व्यावारो कोआ ओ सोमजित का होर्गा मेहे तुमाआ बी एक स्वामी होय
\v 2 प्रार्थनाम कायम लागित रो आना जाहा तुमु प्रार्थना मुडोपो तेहालाम कायम परमेश्वराआ धन्यवाद कोईत रो
\v 3 त्याआ आरीआरीज आमाआकोंअता बी प्रार्थना कोईत रो याकोअता का परमेश्वर आमुहू आपाआ संदेशाला प्रचाराकोंअता तेहलूज ख्रिस्ताआ ओल्खातीमेहे रहस्यपूर्ण खोरो प्रवचनाचा प्रचाराकोअता वेल मिळूहुजोवे काहाके ह्याकाजेज आय जेलूम होय
\v 4 प्रार्थना को का आय त्याहा एहलो स्पष्ट शब्दाम गोगेहे आवे का जेहलो माहु गोगीला जोवे
\v 5 बारथेए मांहाआरी बुद्धी पुरो व्यवहार कोआखाज संधीआ पुरो वाप्रिलो का
\v 6 तुमाआ गोगीला कायम गुल्यो होय आना तुमाआ ज्ञान वादिलोहो याकोअता तुमु जाईत लेदलेए का कोडाआ केहलो उत्तर आपिईलो होय
\v 7 आमाआ गोमनारू भाव तुखिकुस जो एक विश्वासु पावर आना प्रभू माय आरी पावर होय तुम्हामे माविषयी आखे वर्तमान कोत आपही
\v 8 आय त्याहा तुम्हाकोअता याकोअता मोकलित का तुम्हामे त्यावाही आमुहू सालसालुणूक मोलुम उवे ते तुमाआ ह्रदयाआ प्रोत्साहन कोअनारू
\v 9 आय आपामेहे विश्वास तेहलूज गोमनारू पाही उनेमिउस ला त्याआ आरी मोकलित होय जो तुम्हामेनेज एक होय ते इही जे थोडो उवनारा होय ते आखे तुम्हामे कोय
\v 10 अरीस्तरखुसआ जेलीमेहे माआरी रोला होयातोच बर्नबास आ पाही मार्क आ तुम्हामे नमस्कार (त्याआ विषयामे तुमु निर्देश जुळाविते होय का जर तुमापोओ आव्ये तेहालाम त्याआ स्वागत को)
\v 11 युसतूस कोअहो जात्लुके येशुउ बी तुम्हामे नमस्कार पोचाडीदे यहुदी विश्वासी माहुमेहे फक्त ओच परमेश्वराआ राज्ज्याकोअता माआरी काम कोईत होय आना माकोअता आनदाआ भाग होय
\v 12 इपफ्रांस आ पोन तुम्हामे नमस्कार तो तुमामेऱ्या एक होय आना ख्रिस्त येशुउ पावर होय तो कायम तुम्हाकोअता त्रस लेत तुमाआकाजेज हमेशा प्रार्थना कोईत होय का तुमु आध्यात्मिक रुपोमे पुरो बोणीत विकास कोईत रो तेहलूज विश्वास पुर्वोज परमेश्वराआ इच्छेनुसार कोईत रो
\v 13 आय तिया साक्षी होय का तो तुम्हाकोअता आना लौदिकीय तेहलूज हिस्रापुलीस आ रोलाकोते परिश्रम कोईत होय
\v 14 प्रिय चिकित्सक लुक तेहलूज देमास बी ताहु नमस्कार कोल्यो होय
\v 15 लौदिकीया माय रोनारापायोहो तेहलूज नमुफ्रास आना तिया मोडलील जे त्याआ कोओहो जोडीत जात होय नमस्कार पोचाडीदे
\v 16 आना पाला , पत्र जाहा तुमाआगाडी वाचले जाइअलो तेहालाम याआ गोठीकोता निश्चिय कोईत ल्या का याआ लौदिकीयाआ मोद्लीम पोन वाचले जालो आना लौदिकिया त्यापोरोत तुम्हामे पत्र मिलुजोवे याहा तुमु पण वासित लेदलेए
\v 17 अखीप्पूसला पण कोआ का तो याआ गोठीकोता लक्ष्य आप का प्रभू मेहे जी सेवा त्याहा आप्यी गोयी होय ती सेवा निश्चयाने तिये पुरो कोईली
\v 18 आय पौल स्वतः आपाआ लेखणी काहाके नमस्कार कोल्यो होय , ओर मेका का आय जेलूम होय परमेश्वर तुम्हाआरी राहो.
