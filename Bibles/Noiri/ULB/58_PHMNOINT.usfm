\id PHM
\ide UTF -8
\rem Copyright Information: Creative Commons Attribution: ShareAlike 40 License
\h फिलोमोन
\toc1 फिलोमोन नावे पॉल प्रेरित च्या पत्र
\toc2 फिलोमोन
\toc3 फिलोमोन
\mt1 PHILEMON
\mt1 फिलोमोन
\c 1
\p
\v 1 पौला वोगेरोत जो मसीह यीशु उ कैदी होय आना पाही तिमुथियुसाआ वोगेरोत आमाआ प्रिय हेगांति फीलेमोन
\v 2 आना बोही आफ्फीया, आना आमुहू हेगाती सिपायडू अखीप्प आना फिलेमोनाआ कोआ मोडली नाव :
\v 3 आमाआ आबहु देव आना प्रभू येशू ख्रिस्ता वूगेरोत कृपा आना शांती तुमाआ मिलीअलो राहो
\v 4 आय कायम देवोहो धन्यवाद कोईत रोनारू, आना आपाआ प्रार्थनाम पण ताहु ओर कोईत रोही ,
\v 5 काहाके आय ताआ तिया प्रेमावाही आना विश्वासाआ विषयी उनात्लू, जो आखे पवित्र माअहारोत आरी आना प्रभू येशूपोओ होय
\v 6 आय प्रार्थना कोअत्लू का विश्वासामेहे आय तांआ गोवाद्या उवे, तुमु आखे हाजा ओलखील्युताहा, खिर्स्ताकोअता सफल उवे
\v 7 ताआ प्रीतिवाही माहु जाअखो आनंद पोयो आना माआ सांत्वन उवे, काहाके आना पाहीही , तापोरोत पवित्र जोओ जीवोहो विसाक जोड़ी होय
\v 8 याकोअता यास्तव माहु ख्रीस्तात वोडो उचो होय का ज्या गोठी ठीक होय , त्याआ आज्ञा माहु आप
\v 9 तेबी पोन माहु वृध पौलाहा जो आत्माआ ख्रिस्त येशूकाजे बाधितमेक्ल्यो होय , आना फासी बी होमजीत पोडये का प्रमाहा विनंती कोहू
\v 10 आय आपाआ पोऱ्याहा अनेसिम याकोअता, जो माआ त्यापोरोत माआ बादइलो जोल्मो लेदो होय , ताहु विनंती कोअत्लू
\v 11 तो ताहा पहीले ताआ आखे कामा नेओतू , पोन ओमे ताहु आना माहु ए वोडो कामुज होय
\v 12 तीयाहा म्हणजे जो ताआ कालजाआ बोटकु होय , मिती ताआ त्याही फासी कोल्यो होय
\v 13 त्याहा आय आपाआ जागे मेकीला ओते का ते ताआ त्याही आव बादइलो जे सुर्वाता मुळे, माआ सेवा कोअनारू
\v 14 बी आय ताआ इच्छा विना किबी कोआडीलो नाहा होमजतोलो का ताआ ओ उकार दाबाडनारू नाहा पोन आदाजी होय
\v 15 काहाके याकोंअता मोलुम तो ताआ त्याही किबी दिहेजा अल कोइला मुळे अलग पोयो का कायम ताआ जागे रोही
\v 16 पोन ओमे पोरोत दासाआ हारखू नाहा त्याहा दासाआरी बी जाखा , म्हणजे पाही सारखो रोअलो, जे ताहा माआ तो विशेष प्रिय होय पोन ओमे डीलोम आना प्रभूमे बी , ताआ पोन विशेष प्रिय होय
\v 17 आखरी: जर तू माहु आपाआ गोवाद्या उल्लासीत, ताहा त्याहा आव प्रकारे ग्रहण को जेहलो माहु
\v 18 जर तिये ताहु किबी नुकसान कोल्यो होय , कोंयो त्याही किबी आपिलो होय , ताहा माआ नावापो लेखित ले
\v 19 आय पौल आपाआ आताई लेखोहो का आय फेडीत आपी; आना याहा कोअला किबी गोरोज नाहा का माआ कर्ज जो तापो होय ते तांहुज होय
\v 20 ऐ पाही , ओ आनंद माहु प्रभू मेहे ताआ त्यापोरोत जोडीत ख्रिस्ती मेहे माआ जीवोहो निलो हेलो कोईत आप
\v 21 आय ताआ आज्ञाकारी लेईलो भरसोवाही ताहु लेखोहो , आना ओ होमजीत्लू का जे किबी आय कोतलू, तू याआ पैक्षा किबी जाखा कोअनारू
\v 22 आना ऐ बी का माआ याकोअता दाबिलाकोते जागू तीयार मेका माहु आशा होय का ताआ प्रार्थवाही ताहु आप्या जानारू
\v 23 एपफ्रा, तो ख्रिस्त येशू आरी कैदी होय ,
\v 24 आना मार्क आना अरीस्तार्ख आना देमास आना लुक जे माआ मोदतकोल्यो होय , याहा माआ नमस्कार
\v 25 आमाआ प्रभू येशू ख्रिस्ताआ कृपा तुमाआ आत्मू आरी होय आमेन.
