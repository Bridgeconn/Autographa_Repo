\id 2PE 2 PET
\ide UTF -8
\rem Copyright Information: Creative Commons Attribution: ShareAlike 40 License
\h 2 पतरस
\toc1 पतरस च्या दुसरेपत्र
\toc2 2 पतरस
\toc3 2 पतरस
\mt1 2 PETER
\mt1 2 पतरस
\c 1
\p
\v 1 शामोन पत्रुस वोगेरोत जो यीशु मसीहा आ दास आना प्रेरित होय ते माहाआ नावे जे आपाआ परमेश्वराआ आना उद्धारकर्ता यीशु मसीहाआ धार्मिकताआ द्वारे आमाआ समान बहुमूल्य विश्वास प्राफ्त कोल्यु होय
\v 2 देवाईही आम्हा प्रभू येशुऊ ओळखिलो व्दारे कृपा आना शांती तुम्हामे विपुल जोळे
\v 3 काहाके त्याआ दैवी सामर्थावाही आखे किबी जे जीवोन आना भक्ती ओल्खातीमेहे मेकात्ले, तुम्हाआ आमुहू तीयाम ओलखिई व्दारे आपिलू होय , ज्याहा आमुहू आपाआ गौरव आना सत्वाआ हादाडल्यो होय
\v 4 ज्याआ व्दारे तिये माहु मुल्यवान आना जास्तीज वोडी वचने आप्यी होय : म्हणजे त्याआ व्दारे तुमु तियाअ वासने पोरोत सोडीत , दैवी होभावाही विभाग उवे
\v 5 ऐहेलो कारनोकोईत तुमु आखे प्रकाराआ यत्न कोईत आपाआ विश्वासामेहे सात्विकतेचे टीका,
\v 6 आना ज्ञानोमेहे इद्रीदमनाआ आना इद्रीयदमनात धीर, आना धीराव भक्ती,
\v 7 आना भक्तीपो पाही प्रीती आना पाही प्रीतीपो प्रेम वोदाडीअलो जालो
\v 8 काहाके जर ओ गुण तुम्हामे वर्तमान होय आना वोद्तो होय , ताहा तुमु आम्हा प्रभू येशू ख्रिस्ताच्या ओलखित्लू नीरुदयोगी आना निष्फळ नाय उवहू आपी
\v 9 काहाके ज्याआ आय ऐ गोठी नाहा, तो आदोलो होय आना जाहीक्लोसेटे पालत्लू, आना आपाआ फासाडीई पापांनी तोवीत शुद्ध ओनारो विहराइत गोये होय
\v 10 आव कारनोकोईत ऐ पाहीही, आपाआ गोगाडनारू जाअलो, आना निवडील्यो जाआला खात्री कोईत विषेत प्रयन्त को, काहाके जर एहलो कोअनारू तेबी पोन ठोकायू नाहा खाही ;
\v 11 पोन आव रीतीवाही तुमु आमुहू प्रभू आना तारणारा येशू ख्रिस्ताआ सार्वकालिक राज्याम वोडा आदर च्या आरी प्रवेश उवे
\v 12 याकोअता कदाचित तुमु ए गोठी होमज्ये होय , आना जे खोरो वचन तुम्हामे मेल्यो होय तीयाम तुमु स्थिर रोत्ले, तेबी पोन आय तुम्हामे आव गोठीइ कायम आना आपिला कायम तीयार रोही
\v 13 आय ऐ आपाआ याकोअता उचित होमजीत्लू का जोपोरोत आय आव मंडपांमेहे होय , तोपोरोत तुम्हामे ओर आपित -आपित उभे मुक्या
\v 14 काहाके ऐ होमजीत्लू का माआ मंडपमेहे पोडीत टाकीलाआ वेल आवल्यी होय , जेहलो आमुहू प्रभू येशू ख्रिस्ताने मापो प्रगट कोली होय
\v 15 याकोअता आय एहलो यत्न कोअनारू का माआ निर्णय उवेताहा तुमु आव आखे गोठीही कायम स्मरण कोईत सेकेहे
\v 16 काहाके जाहा आमु तुम्हामे आपाआ प्रभू येशू ख्रिस्ताआ सामर्थावाही आना आगोमेहे सुवार्ता आपिलू ओते ताहा ते तियापोरोते बोनाडल्ये गोठीही अनुसरून नाहा ओते परंतु आमुज त्याहा आरिआरिज पालील्यो ओते
\v 17 काहाके जाहा तिये देवपीत्त्याआरी आदर आना गौरव मिलवी आना तिया ईश्वरीयुक्त गौरवाआ व्दारे एह्ली वाणी आवयी, "ओ माआ प्रिय पुत्र होय , याकोते विषयी ती संतुष्ट होय "
\v 18 तेहालाम आमु त्याआ आरी पवित्र डोगोयो ओते आना होर्गामरोत ए वाणी आविली एखलीज
\v 19 आम्हा जागे जे भविष्य संदेशष्टाआ वचन होय , ते तियाअ घटनांनी दृष्ट उवे तुमु ओ हाजो कोअता जो ओ होमजीत त्याआपो लक्ष मेकात्ले का तो एक दिव्य होय , जो आधारामेहे स्थान आय तिया टायमोपोरोत प्रकाश कोईत रोतलू जोपोरोत का अंत: मोनामेहे दीही उजळोरी आना वेगअऱ्यूऊ तारू उगेतावहुदी
\v 20 पोन पेलू ऐ होमजीत ल्या का पवित्र शास्त्राआ कोंडली बी भविष्य वाणी कोडाआ आपाआ ए विचारपोओ आंधारामेहे पुरो नाहा उवतो ,
\v 21 काहाके कोंडली बी भविष्य वाणी माहाहा इच्छहावही केधी नाहा उवी , पोन भक्त पवित्र आत्म्याआ व्दारे उभीरोत देवाकईही गोगोले.
\c 2
\p
\v 1 जेहला प्रकारे त्याआ माहामे ओ ठोग भविष्य कोह् नारा ओता त्याआ प्रकारे तुममेहे बी ठोग उपदेशक रॉय जे नाश कोअनारा डोंगाआ उद्घाटन लीकात- लीकात कोआ आना स्वामी ई जो त्याआ व्यस्त लेत लेदलो होय नाहा कोताहा आना त्याआ वेगु विनाशोमेहे टाकित देय
\v 2 जाअखो एहलो त्याआ सारखो ठोग पणा कोआ , ज्याआ कारनोवाही सत्त्याआ मार्गाआ निंदा कोअयी जाय
\v 3 ते लाभजाखो गोठी माड्योहो तुम्हामे आपाआ लाभाओ काहाके बोनावोही, आना जी दंडाओ आज्ञा त्यांपो पाल्या पोरोत होतगोयो गोये होय त्याआ नावामेहे कीबी वेल नाहा आना त्याआ नाश उवलो नाहा
\v 4 काहाके का जाहा परमेश्वराने तिया स्वर्ग दूतोहो जिये पाप कोल्यो त्याहा सोडये नाहा पोन नरकाआ मोकलित आधाराम कुंडात टाकीत आपिलू काहाके का न्यायाआ दिहे पर्यंत बांधीतमेकल्ये रोही;
\v 5 आना प्राचीन युगाआ जगाहा बी नाहा सोडये नाहा ताहा भक्ती हीन जुगोपो महाजल प्रलय मोकल्यु पोन धर्माआ प्रचारक नोहा आरी सात माहे वासाडीत लेधलो;
\v 6 आना सदोम आना गमोराआ नगराहा विनाशाआ एहेलू दंड आप्यू का त्याहा भस्म कोईत खाओम मिलवीत आपिलू काहाके ते आवनाराआ नेपुजत्लू मांहाहा शिक्षाम याकोअता एक दृष्टामे बोन्यो,
\v 7 आना धोर्मी लागाडले जे अधर्मीयांचे अशुद्ध चाल पोशावाही जाखो दु: खी ओतु सोडीत आपिलू
\v 8 काहाके का तो धोर्मी त्याआ आरीज रोत त्याआ अधर्माआ कामाकोता पालीत- पालीत आना उनाईत -उनाईत प्रतेक दीही आपाआ खोरो मनाहे पीडी कोईत ओतु'
\v 9 ताहा प्रभू भोक्तोहो परीक्षे मायारोत काढीत लेहो आना धर्मियांना न्यायाआ दिहे पर्यंत दंडाओ दशा माय मेकिलो पण मोलुम ओते ,
\v 10 विशेष कोईत त्याहा जे अशुद्ध अभिलाष्याच्या फासाडी डीलोआ नुसार सालतावाही आना प्रभुत्वाला तुच्छ मानतेहे ते उद्धट, आना एकदम होय , आना उचो जागा वाल्यादा हजोबक्तो कोतला नाहा बित ,
\v 11 तेबी स्वर्ग दूत जी शक्ती आना सामर्थ्यावाही त्याआ पोरोत वोडो होय , प्रभूउ आगाडी त्याहा हाजो वाईत कोत दोष नाहा लागाडीत
\v 12 पोन ऐ माहे निर्बुद्ध जनावाराहोजे तुल्य होय , जे तोअया जालो आना नाश उविलाकोअता पोन उवे होय ; आना ज्या गोष्टी अलखितलो नाहा त्याआ विषया माय बिअराहा वाईट आना हाजो कोतेहे, ते आपाआ सोडीलोताहा आय स्वताआ सोडवीत जातेहे
\v 13 बिहीरा त्याआ वाईट कोइलाआ बद्दल त्याआज वाईट उवे तिये दिहे दिह्या मज्याकोली कोअला हाजो लागेहे ओ कलंक आना दोष होय ; जाहा ते तुमाआ आरी खातले, पियलू, ताहा आपाआ त्यापोरोत मेजवान्या खात्लूताहा कापाडारीजे मौजा कोअता
\v 14 त्याआ डोंआ माय सिनालो बोहीतरोल्यु होय , आना ते पाप कोअल्यो विना उबोरो शकत नाहा चंचल मोन वाल्यादा फ्साविल्यो लत्ले त्याआ मनाहे लोभ कोअलाआ अभ्यास होतगोयो गोल्यो होय ; ते सैतानाआ पोऱ्या होय
\v 15 ते हीदू मार्गाला सोडीत बोह्कीन गोते होय , बौराचा पोऱ्या बलामाआ मार्गापो आवीत गोये होय , जीयाहा अधर्माआ मोजरी प्रिय महांआ;
\v 16 पोन त्याआ अपराधाआ विषया माय उल्लघन आपिलू गोये , इहिंजा का मुक्यो गोदडा महांआ आ गोगीलो तिया भविष्य वक्त्याला आपाआ गाडो पोरोत उबेराखेहे
\v 17 ते माहे उगाली वेअ, आना वादलावा उगाडल्यु धुके होय ; त्याआ याकोअता अनंत आधारोओगोयो ठेरवीही गोये होय
\v 18 ते व्यर्थ घमंडीआ गोठी कोईत- कोईत ठोग पणाआ कामाआ त्यापोरत तिया माहुंहु शारीरीक वासना माय फ्साविल्यो लत्ले जे भटकलेल्यां मायारोत ओमे निहीगोयो होय
\v 19 ते त्याहा हाजो कोअला प्रतिज्ञा ताहा कोअता पोन आमुच भ्रष्टतेचे दास होय ; काहाके का जी माहहू जीयेतीये टाकायतरोलयो होय , तो त्याआ दास बोणीत जात्लू
\v 20 जाहा तो प्रभू आना उद्धार कर्ता येशू ख्रिस्ताआ ओलखिई त्यापोरत जागावो जुदाजुदा प्रकाराआ अशुध्दता पोरोत वासित गोये , आना पाशी तीयाम फसित हाराइत गोये , ताहा त्याआ फासाडीई दशा पाल्या पोरोत वाईट होगगोयो गोयी होय
\v 21 काहाके का धर्माआ मार्गाआ किबी ओळखिलो त्याकोअता त्याआ पेक्षा हाजो मेकीत गोये ओते का त्याहा ओलखीत, तिया पवित्र अज्ञानी फासी जातेहे जे त्याहा होपल्यु गोये ओते
\v 22 त्याआपो ए को हाजी बोहीलो , हुनो आपाआ छाटकि आना उघलिलो पेवितरोल्या मुनडी गारामेहे लोडनारू फासी निहित जाती.
\c 3
\p
\v 1 ऐ प्रीय ओमे आय तुमुहू ऐ बीहरी पत्री लेखोहो आना बेनो मेहे सुधि आपित तुमाआ सुद्ध मोनाहा तियार कोटलू होय
\v 2 का तुमु ई वातुहू जे पवित्र भविष्य कोनारा पेलुच कोट देदी ओतो आना तारण कोनारु त्याह आद्न्या ओर कोआ जी
\v 3 का तुमु आव गोठीही जे पवित्र संदेष्टाआ पाल्या पोरोत कोल्यो होय आना प्रभू आना उधारकर्ताच्या तिया आज्ञाहां स्मरण को जे तुमाआ प्रेरीतांआ त्यापोरत आप्यी गोयी ओती
\v 4 पहीले ओ ओलखीत ल्या का शेवटच्या दिहोमे ओहिलो थट्टा कोअनारे आवे जे आपाहाच वासिलो नुसार चालणारे
\v 5 आना कोहू , “त्याआ आविलाआ प्रतिज्ञा का गोयी? काहाके का जाहा पोरोत वाड-वडील हुविगोई , आखे पृथ्वी तेहलूज होय जेहलो सुट्टीआ पेललोओ माय ओते ?”
\v 6 ते ताहा जाईत बुजून ओ विहराइत गोये का परमेश्वराआ वासिला त्यापोरत जुग प्राचीन कालोलरोत बुद्धीपो सर होय आना धोरती पोन पायोंपोरोत बोनी आना पायोमे स्थिर होय
\v 7 याआमे कारनोवाही तिया युगाआ जुगाआ पायोमे बुडीत नष्ट होतगोयो गोल्यो
\v 8 पण वर्तमान काळाचे जुग आना धोरती त्याआ वचनाच्याद्वारे यांकोअता मेक्ल्ये गोये होय का जागू जाथ; आना ओ भोक्तिनेकोत्लू मांहाआ न्याय आना नष्ट उविलाआ दिहेजा ऐहलेच मेकीत मेकीही
\v 9 ऐ प्रीयानो, ए गोठी तुम्हाहिरोते निकाईत न राहो का प्रभूउ ईहि एक दीही हजार वोरोहो आरी होय
\v 10 प्रभू आपाआ प्रतीज्ञाआ विषयामे वेल नाहा लागाडीत, जेहलो वेल किबी माहे होमजीतेहे; पोन तुमाआ विषयामे धीर तोअत्लू; आना नाहा इच्छितो का कोडु नाहा ओवो, नहाते ओच का आख्याहा मोन फेरविला वेल जोडीत
\v 11 परंतु प्रभूआ दीही चराच्या एकहरको आवीत जाय, तिया तेदीही जुग वोडा गरजेने जात रोही आना तत्व जाअखो तृप्त ओतगोल्यु गोलीत जाइअलो आना धोरती आना तिया उपरयू काम निकाडीते जाइअलो
\v 12 जाहा का ऐ आखे वस्तू आव रीतीवाही गळविणारी होय , ताहा तुम्हामे पवित्र वागणूक आना देवामेहे केहलो मांहु ओहुजोवे जोवे ,
\v 13 आना परमेश्वराआ तिया दीहीओ वात कोडला रीतीवाही पेल्ली जोवे आना त्याआ वेगु आविलोकोता केहलो यत्न कोहू जोवे ज्याआ कारनोवाही जुग आगीवाही पिगलीगोल्यो जाइअलो, आना साद्मेह गण जाअखो तृप्त ओतगोल्यु गोलीत जाइअलो
\v 14 याकोअता, ओ प्रिय, जाहा का तुमु आव गोठीई आस पालल्ते, ताहा यज्ञ का तुमु शांतीई आगडी निष्कलंक आना निर्दोष ठारा,
\v 15 आना आम्हा प्रभूउ धीराआ उद्धार सोमजा, जेहलो आमाआ प्रिय पाही पौलाने बी तिया ज्ञानानुसार जे त्याहा जोडयेहे ते तुम्हामे जोडयेहे होय
\v 16 तेहलूज ए तिये आपाआ आखे पत्रांमेहे पण आव गोठीई चर्चा कोअयी होय , तीयाम किबी गोठी ऐहलेच त्याआं समजीआलो कठीण होय , आना अशिक्षीत आना चंचल माहे त्याआ अर्थाला बी पवित्र शास्त्राआ बिहरे भाषाहा बिहरे गोठी सारखो खेचीत ताइन आपाहाच नोही काहाके बोणीत जाती ही
\v 17 याकोअता ऐ प्रिय, तुमु माहे पहिलुच याआ गोथिहिई ओलखीत सावध रो ,काहाके धर्मियांचे जगामेहे ठोगीत आपाआ एकिजागे केहली ओतु कोईत अरवाईत न देओ
\v 18 पोन आपाआ प्रभू आना उद्धार कोअता येशू ख्रिस्ताआ कृपा आना ओळखत माय वोद्तो जावा त्याआज गौरव ओमेभी ओवो, आना पिळीनेपिळी उवनारा रोही आमेन.
