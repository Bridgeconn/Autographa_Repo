\id 1TI 1 TIM
\ide UTF -8
\rem Copyright Information: Creative Commons Attribution: ShareAlike 40 License
\h तिमोथियूस च्या पत्र
\toc1 तिमोथियूस नावे पॉल प्रेरित च्या पहिला पत्र
\toc2 तिमोथियूस च्या पत्र
\toc3 तिमोथियूस च्या पत्र
\mt1 1 TIMOTHY
\mt1 तिमोथियूस च्या पहिला पत्र
\c 1
\p
\v 1 पौला वोगेरोत जे आमाआ उद्धारकर्ता परमेश्वर आना आमाआ आशा आ आधार मसीह यीशु उ आज्ञा मेहे मसीह यीशु उ प्रेरित होय
\v 2 तीमथ्याआ नावापो जो विश्वासामेहे माआ खोरो पोऱ्या होय आमाआ आबहू परमेश्वर आना प्रभू येशु ख्रिस्त येशुपरते ताहु कृपा आना दया आना शांती मिलीअलो रोनारु
\v 3 जेहलो आय मासेदोनियेला जाआत्लू ताहु होमजाद्योहो ओते का इफिसामेहे रोत केते माहुंहु आज्ञा आपीली का बिहिराप्रकारो हिकवन आपुहू कायना
\v 4 आना तिया गोठीपो आना सार्वकालिक वंशावळीपो मोन लागाडहु कायना ज्यापोरोत वाद उत्पन्न ओये आना परमेश्वराआ तियाअ व्यवस्थेनुसार नाहा जी विश्वासकोओ आधारित होय तेहलूज फासी कोतलू
\v 5 आज्ञेए मुद्दा ओ होय का शुद्ध मोन आना हाजो फूस आना कपट नेसलेल्या विश्वासा प्रेम निर्माण उवे
\v 6 याहा सोडीत केतो माहे बडबडकोत्लो वोलीत गोये होय
\v 7 आना नियम शास्त्राआ मास्तर ओवुहू पालल्ते पोन ज्या गोठी कोतेहे आना मजबुते गोगत्ले त्याहा तोच होमाजाडीत पोन नाहा
\v 8 पोन आमुहू मोलुम होय का जर कोडु नियमह योग्य प्रकारे कामोम लेतआवलू ताहा ते हाजो होय
\v 9 ओ मोलुम ओमेत का व्यवस्था नितीमानाकाजे नाहा पोन अधर्मी, अनावर, भोक्तिनेकोत्लू , पापी , अपवित्र, अशुद्ध, आईहिआबाहा मोणारे , आना हत्या कोअनारे
\v 10 जारकर्मे, पुंमैथुनी, माहाहू वेचनारे , खोटो गोगनारे आना झुटी शपथ खाणारा आना याआ व्यतिरिक्त खोरो उपदेशकाच्या आखे विरोधकाचे मेकल्यी गोयी होय
\v 11 ओ धन्यावादीत परमेश्वराआ गौरवाआ तियाअ सुवार्तेनुसार होय जी माहु सोपी होय
\v 12 आय आपाआ प्रभू येशुउ जीआ माहु सामर्थ्य आपिलू होय धन्यवाद कोअत्लू का तिये माहु विश्वास योग्य होमजीत आपाआ सेवाकोअता निवडोत लेदू
\v 13 आय ताहा पेल्ल्लु निंदा कोअनारू छळ कोअनारू आना खुनकौनारू ओतू तेबी मापो दया उवी काहाके आय अविश्वासोवाही ते काम कोले
\v 14 आना आमु प्रभूऊ कृपा तिया विश्वास आना प्रमोवोरिजे जो ख्रिस्त येशुमेहे होय विपुलतेने उवी
\v 15 ए गोठी खोरी आना अनेक प्रकाराने मानिलो योग्य होय का ख्रिस्त येशु पापोआ तारण कोइलाकोअता जगात आवयू ज्यामेहे आखाम वोडू आय होय
\v 16 पोन मापो याकोअता दया उवी मापो आखापोरोत वोडो पायोमेहे येशु ख्रिस्ताने आपाआ पुरो सहनशीलता देखल्यी का जे माहे त्याआपो सार्वकालिक जीवनाकोअता विश्वास कोअनारू त्यांकोअता आय एक उदाहरण उवे
\v 17 ओमे सार्वकालिक राजा म्हणजे केधी नाश उवे नाहा आना अदृश्य एकुच परमेश्वराआ सन्मान आना गौरव पिडीनपीडी उवनारा राहावीआमेन
\v 18 ऐ पोऱ्या तीमथ्या, तिया भविष्यकोता जी पेल्ली तोह्बारामे कोअयी गोयी ओती आय ए आज्ञा ताआ आथे आपोहो का तू त्याआ नुसार हाजी लोढाई कोईत रो
\v 19 आना विश्वास आना तिया हाजा विचारांना तोईत रो ज्याहा सेटे कोअत्लूतेहलाम केताके विश्वासकोअनारू जाहाजे बुडीत गोयी
\v 20 त्यामेहेरोत हुमनाय आना सिकंदर होय ज्याहा आय शैतानाला होपित आपिलू होय का तिये परमेश्वराआ निंदा कोअला हिकुहू कायना.
\c 2
\p
\v 1 ओमे आय आखाआ वेल ओ आग्रह कोअहो का विनंती आना प्रार्थन आना निवेदन आना धन्यवाद् आखा माहाआ कोअता जाय
\v 2 राजाकोअता आना उच्चपदोवालाकोता याकोअता का आमुहू विसाक आना शांती लेतजा आखी भक्ती आना गंभीरतेने जीवोन जीविल जोवे
\v 3 ओ आमाआ तारणारा परमेश्वराआ हाजो लागेहे आना तयलाओ योग्य पोन होय
\v 4 जो ओ इच्छा कोअत्लू का आखे मांहाआ तारण उवूंहू जोवे आना ते सत्याहा पुरकोएदेदो ओलखीत लेई जोवे
\v 5 काहाके परमेश्वर एकुच होय आना परमेश्वर आना माआहामेरोत पोन एकुच मायतोमे होय म्हणजे ख्रिस्त येशु जो मांहु होय
\v 6 जीआ स्वतःहा आखाआ च्युटीलाओ किमोत आपित आप्यी त्याआ साक्ष योग्य टायमोमें आप्यी गोयी
\v 7 आय खोरो कोतलू खोटो गोगीत नाहा का आय याज उदेशावाही प्रचारक प्रेषित आना बिहीरा जातीई माआहुकोअता विश्वास आना खराआ मास्तर निवाडलु कोल्योओ गोल्यो
\v 8 त्यापोत लागेहे का हरएक जाग्तली आअडितकोईत नाहा आना वाद सोडीत पवित्र आथे विसित प्रार्थना कोईत रोअलो
\v 9 तेहलूज बोई पोन स्वतःहा फेडीत आना शंका न कोअता होबा आपी एहलो आंगडावाही स्वतःहा समजाडीलो ताहा सिंज्ये गुफिलो किंवा होणाया किंवा मोत्याआ आंगडावाही सजाडीलो कायना
\v 10 पोन हाजा कानोवाही होबाडू काहाके परमेश्वराआ भक्ती कोअनाऱ्या बोअयीही ओच योग्य होय
\v 11 बोंई ठावकाज आना पुरो आधीनतेणे शिकिलो होय
\v 12 आय कोतलू का बाआओ हिकवीही कायना आना माट्यापो आज्ञा सालाडहू कायना पोन ठावकू रोअलो
\v 13 काहाके आदम पेल्ल्लु बनविल्यो त्याआ फासाड़ी वारू बोनाडी
\v 14 आना आदम फोसितगोयू नाहा ताहा वारू भूलात पोडीत अपराधी उवी
\v 15 तेबी पोन बोयोआ पोऱ्याहा जोल्मो आपल्याताहा तारण जोडे जर ती स्वतःहा फेडीत विश्वास प्रेम आना पवित्रओ स्थिर रोली ताहा.
\c 3
\p
\v 1 ऐ गोठ सोत्य होय का जो अध्यक्ष उवीइला इच्छा कोय तो हाजा कामाआ कोअता इच्छा कोअतु होय
\v 2 ओ आवश्यक होय का अध्यक्ष निर्दोष रोंहु जोवे एकाच बोहई माटी रोंहु जोवे स्वतःहा आवरीनारू, सुशील होबे पावनाय कोअनारू आना शिकाडेलो निपुण रोहूजवे
\v 3 पियक्कड, आना चुलातले कोअनारू नाहा पोन सौम्य आना लोळाई कोअनारू नाहा आना द्रव्य लोभी कायनेते
\v 4 आपाआ कोअमे हाजी व्यवस्था कोईत होय आना आपाआ पोर्यासोर्याहा आखे जाखोज तेणे आधीन मेकीत होय
\v 5 जायोआ कोडाआ आपाआ कोरीज व्यवस्था कोअला मोलुम नेओय, ताहा परमेश्वराआ मंडळीची राखावली केहली कोअही?
\v 6 फासी ओ का नवो शिष्य कायनेते, एहलो उवूंहू नाहा का घोमोंड कोईत सैतानाहोस शिक्षाम त्याहा जोडीत
\v 7 बारथेए माय बी त्याआ निंदा उवूंहू नाहा, तिये सैतानाआ फादु फसुस कायना
\v 8 तेहलूज सेवाकाजे बी जाखोज रोंहु जोवे बेनसोबे, पियक्कड, आना अनीतीई पोशो कामाविकोता लोभी कायनेते
\v 9 पोन विश्वासाआ रहस्याहा हाजो विवेकाने हाजूहोय मेकुहू जोवे
\v 10 आना ओ पेल्लू परीक्षण कोअला जोवे आना जर निर्दोष निघाल्यू ताहा सेवकाआ काम कोईओलो
\v 11 याकोईत बोई बी जाखोज उवूंहू जोवे , दोष लागाड्णारी कायनाहा , पोन सावध आना आखे गोठीमे विश्वास योग्य ओये
\v 12 पावर एकुच बोहई माटी रोहूजवे आना पोर्यासोर्याहा आना आपाआ कोंओ हाजी व्यवस्था कोअनारू रोहूजवे
\v 13 काहाके जो सेवकाआ काम हाजा प्रकारे कोहू शकतो तो आपाआकाजे हाजो जागा आना तिया विश्वासा जो ख्रिस्त येशूपोंओ होय वोडो हिमंत मेलविलो
\v 14 आय ताअही वेगु आविलाआ आशा मेकोहो पोन याआ गोठी यकोअता लेखातुलू
\v 15 का जर माहु आविला वाअ पोयो ताहा होमजीत जाआलो का परमेश्वराआ परिवारोमे जी जिवंत परमेश्वराआ मोडंली होय आना जो खराआ स्तंब आना गुडू होय त्यामे केहलो वागणुक कोअला जोवे
\v 16 यामे शंका नाहा का भगत गूढ जाखोज होय म्हणजे तो जो डील प्रकट पोयो आत्म्यात धोर्मी ठरवील्यु, होर्गादूताहा देखायू , बिहरे जातीमेहे तिया प्रचार पोयो, जगात त्याआपो विश्वास कोल्योओ गोल्यो आना गौरवात उसे विशिलो गोल्यो.
\c 4
\p
\v 1 पोन आत्मा स्पस्टता से कोहे का आवनार समायाआ मेहे केते माहे भार्मनारी आत्माआ आना दुस्टात्मा हीकाडीई लाआ पोओ मोन लाडाडित विश्वसामेहे रोत बुलवात जाणारा
\v 2 ओ तिया खोटो माहाहा कपटामुळे उवे ज्याआ बुद्धी जेहे का पोटी मे ओ टाकलाय लोखंडा डाग आप्यू होय
\v 3 जे वेहवाल कोइलाकोअता उबारोहू आना रोटाआ किबी बिडारापोरोत अलग रोंहु आज्ञा आपी, ज्याहा परमेश्वराने यकोअता बोनाड्ल्ये का विश्वासआं आना सत्याहा ओलखीणारे त्याहा आभार माजित खानारो
\v 4 काहाके परमेश्वराने बोनावली हरएक वस्तु हाजी होय आना किबी नाहाकोतोलो योग्य नाहा पोन याकोअता का आभार माजित खाअलोअ आवे
\v 5 काहाके परमेश्वराआ वचनाने आना प्रार्थनेद्वारे शुद्ध ओतगोल्यु जालो
\v 6 जर पायहोहो आव गोठीई चर्चा त्यापोरत कोल्यो रोनारुके , ताहा येशु ख्रिस्ताआ हाजू पावर ठराविलो आना विश्वास आना तियाअ हाजा हिकविलो गोठीपो ते मानीत आवयू होय त्यामे तांआ पालीत पोषणाआ उवनारा रोही
\v 7 पोन अनीती आना डायामाहुहु गोठीपोरोत अलग रो आना हाजा भगत मेहनत कोईत रो
\v 8 काहाके डीलोओ व्यायामापासून कोम फायदा ओतू पोन भक्ती आखे गोठीपो फायदा होय काहाके आव वेलाआ आना आवनाराआ जिवनाआ बी वचन त्याजकाजे आपिलू होय
\v 9 ओ वचन खोरो आना आखे प्रकाराने तोओनारा योग्य होय
\v 10 काहाके आमु मेहनतो आना प्रयत्न यकोअता कोअत्लू का आमाआं आशा तियाअ जिवंत परमेश्वराआ होय , जो आखे माअहा आना विशेष कोईत विश्वास कोआनाराआ तारण कोअनारू होय
\v 11 आव गोठीई आज्ञा आप आना हिकाडतो रो
\v 12 कोडु ताआ जुवान्यांना तुच्छ मानु कायना पोन वचनोम आना वागीलो आना प्रेम, विश्वास आना पवित्रओ विश्वासणाऱ्यांसाठी नमुनाs बोनावोओ रो
\v 13 जो पर्यंत आय आवीत नाहा तोपोरोत वासिलोहोय आना शिक्षण आपिला आना शिकाडेलो लक्ष्य मेका
\v 14 ज्या वरदानाबद्दल जे तुमामे होय आना भविष्यवाणी त्यापोरत भाहा आथे मेकीदे जे ताहु जोडयेहे ओते नजरकायनाहा कोहू नाहा
\v 15 ती  गोठीई विचार  कोईत  रो आना ती मेहे आपाआ ध्यान लागाडीत रो  काहाके ताआ प्रगती आखापो प्रगट उवे .
\v 16 स्वत:आ आना स्वतःआ लेखिलोवोले लक्ष्य मेका, आव गोठीपो स्थिर रो काहाके जर एहलो कोईत रोनारुके ताहा तू आपाआ आना आपाआ उनानाराकोता पोन तू तरणाआ काहाके ठराविलो.
\c 5
\p
\v 1 एखा डोहाहा मा सुलही पोन त्याहा आब हु सोमजित होमजादित दे आना जुवान्याहा पाहि सोमजीत
\v 2 डायु बोंई आयहि होमजीत, आना जुवान बोंई पुरो पवित्रतेने बोंहि होमजीत होमजाडीत आप
\v 3 ज्या रोंडाली बोई खरोज रोंडाली होय त्याआं सन्मान को
\v 4 जर कोडु रोडालो पोऱ्ये किंवा बेटाहाआबेटोहो होय ताहा तीयी पहीले आपाहाच परिवाराआरी भक्तीमेहे वाघीविल आना आपाआ आयहि आबहू यांहा पल्ले त्याहा हक्क आपिईलो शिकायलो जोवे काहाके ओ परमेश्वराआ गोमतो
\v 5 जी खरोज रोंडाली होय आना जीई कोडु नाहा ती परमेश्वराआ आशा मिकोके आना रात दीही विनंती आना प्रार्थनाम लक्ष्य आपोहो
\v 6 पोन जी भोगविलासात पोडीत जाहो , ती जिवतु ओयताज मोतीजेगोयो होय
\v 7 आव गोठीई बी आज्ञा आपित रो ज्यायाकोलो ती निर्दोष रोनारु
\v 8 पोन जर कोडु आपाआ कऱ्याआ विशेष कोईत आपाआ कोऱ्याआरिजे चिंता कोईत नाहा ताहा तो विश्वादुदेखऊ सेटे निहित गोल्यो होय आना तो विश्वास न मिकनारापोरोते पोन वाईट बोणीत गोल्यो होय
\v 9 आना त्याआ रोडाली नाव लेखिलो जालो, जी साठ वर्षापोरोत कोम नाहा आना एकुच डोश्या लाडी रोली होय
\v 10 आना हाजा कामोम हाजो नाव होय जीयी पोऱ्या पालीत पोषणाआ कोल्यु होय आना हगवाड्याआ सेवा कोअयी होय पवित्र महुअ गुडू तुण्यो होय माड्वाद्या मदत कोअयी होय हरएक हाजा कामोम मोन लागाडले होय
\v 11 पोन जुवान रोडालो नाव लिखेहू कायना काहाके ज्या ख्रिस्ताआ विरोध कोईत हजुहोये पोडीत जातेहे ताहा तीही वेहवाल कोईओलो गोमतो
\v 12 आना दोषी ठरतलो काहाके तीही आपाआ पेल्ल्लु विश्वास सोडीत आप्यू होय
\v 13 त्याआरी ती कोको फिरीत आलही बोनीला हिकाडते आना फक्त आल्युहू नाहा ताहा बडबड कोईत बहते आना दिहीरा कामोम आथे बी टाकत्लू आना कायनयहाजो गोठी कोईत रोनारे
\v 14 त्यापोत माहु ओ लागेहे का जुवान रोंडालाह वेहवाल कोईओलो आना पोऱ्याहा जोल्मो आपित कोअबा हामबालीलो आना कोडु विरोधीही निंदा कोअला संधी आपुहू कायना
\v 15 काहाके कोडु एकतर भटकून सैतानाआ फासाडी लागाडीत होय
\v 16 जर कोडु विश्वासणाऱ्यांच्या इही रोंडाली ओता ताहा तहाच त्याआ मदत कोईली का मोडलीपो वजन आवहू कायना म्हणजे मोडंली त्याआ मदत कोहू सेकेहे ज्या खरोज रोंडाली होय
\v 17 जे डायु हाजी व्यवस्था कोअता विशेष कोईत ते जे वचन होमलित आना मेहनतो कोअता बेन पट्ट जाखो स्नमानोवाही योग्य होमज्ये जालो
\v 18 काहाके पवित्र शास्त्र कोल्यो होय “मोलीलो कोअनाऱ्या बोयलो सोब बाधीअलो कायना” काहाके “मोजश्यू आपाआ मोजुरी हक्कदार होय ”
\v 19 कोडु ए दोष कोडु डाया लागाडनारू ताहा बेन किंवा तीन साक्षिदार शिवाय त्याहा उनाऊ कायना
\v 20 पाप कोआनाराहा आखाआ आगाडी होमजाडीत आप म्हणजे फासी माहे बिनारू
\v 21 परमेश्वर आना येशु ख्रिस्त आना निवडाविले होर्गादूताहा हजर होमजाडीत आय ताहु चेतावणी आपोहो का तू मोन उगाडीत मानीत रो आना कोडलो काम पक्षपाताने कोहू कायना
\v 22 कोडापो ए वेगु आथे मुक्या नाहा आना बिहीरा पापाहाम गोवाद्या ओवुहू नाहा ताहा स्वतःहा पवित्र मेका
\v 23 भविष्यामेहे फक्त पाईजे पियोलो ओवुहू नाहा पोन आपाआ पेटोकोता आना टायमोटायमोपोके मांदवाड्यू पोडीत होयकोत थोडोज द्राक्षरस बी पिईलो रो
\v 24 केते मांहाआ पाप उघड ओतगोल्यु जातेहे आना न्यायाकोता पहिलुच पोतडहु जातेहे पोन केते जोओ मागित आवत्ले
\v 25 तेहलूज किबी हाजो काम बी प्रकट ओये आना जे एहलो रोत नाहा ते बी निकाहू शकत नाहा.
\c 6
\p
\v 1 जेतेहे दासाआ जुवालाआ निसे होय ते आपाआ मल्क्याआ हा वोड़ा आदराआ योग्य जाआ काहाके परमेश्वरा आ नावाआ आना उपदेशाआ निंदा ने होय
\v 2 ज्याआ मालक विश्वासणारे होय त्याहा ते पाही होमजीत तुच्छ मानु कायना पोन त्याआ फासी सेवा कोईली काहाके त्यांपोरोत फायदा कोअनारे विश्वासी आना प्रेम होय आव गोठीई हिकवन आपित रो आना होमाजाडीत रो
\v 3 जर कोडु बिहीराआ प्रकाराआ हिकवन आपोहो आना खोरो गोठीकोता म्हणजे आम्हा प्रभू येशु ख्रिस्ताआ गोठीकोता आना तियाअ हिकवोणीही मानीत नाहा जी भक्ती प्रमाणोओ होय
\v 4 ताहा तो गर्वकोतारू ओतगोल्यु गोल्यो आना किबी त्याहा मोलुम नाहा पोन त्याहा गोठीगोठी आना शब्दाम लोढाई कोअलाआ खोत होय ज्यापोरोत डाह , चुलाल्यु आना निदाआ गोठी आना वाईट शंका,
\v 5 आना तिया माआहामेरोत व्यर्थ चुलाल्यु निर्माण ओये जिया बुद्धी बिघडिलो गोयी होय आना ते सत्यापासून विहित ओतगोल्यु गोये होय जे होमजीतेहे भक्ती कामाविकोता दरवाजू होय
\v 6 खोरोज ए परमेश्वरआ सेवा भक्ती मुळे माहुहू संपन्न ओतू तीयेज माहुहू खुस ओतू
\v 7 काहाके आमु जगामे ओ किबी लेत आव्ये नाहा आना किबी लेत ने जाम नाहा
\v 8 जर आमपोओ खाहुं आना पीईलो होय ताहा तीयामे समाधान कोअला जोवे
\v 9 पोन जे धनवान उवूंहू ओवुहू पालल्ते ते एह्ली परीक्षा आना फासाम आना उपास व्यर्थ हानिकारक लालस्तलू ठोगीत जातेहे जी मांहाहा वाईट कोईत आपोहो आना नाशाच्या समुद्राम बुडालीत आपोहो
\v 10 काहाके रुपयाह लोभ आखे एह्लाम आगेचजानारो मुळ होय ज्याहा मीडवीहे प्रयत्न कोईत -कोईत हरएकमाहू विश्वादुदेखऊ भटकून अनेक एह्लाम दुखोमेहे खुपित लेधलो होय
\v 11 पोन ऐ परमेश्वराआ जण तू आव गोठीपो नाहा आना धर्म, भक्ती, विश्वास, प्रेम, धीरज, आना नम्रतेहां फासाडी को
\v 12 विश्वासाआ हाजी कुस्ती सुलाइ लो आना तियाअ सार्वकालिक जीवनाहा तोईत ले याकोअता तू गोगाडेंए गोल्यो आना खुपुच साक्षीदाराआगाडी हाजू कोईत तोअले गोल्यो ओतु
\v 13 आय ताहु परमेश्वराआ जो आखाहा जिवंत मेकोहो आना येशु ख्रिस्ताहा साक्षीदार मेकीत जीआ पुन्तियुस अबाहाहोस आगाडी हाजू तेईतले कोल्योओ ए आज्ञा आपोहो
\v 14 का तू आम्हा प्रभू येशु ख्रिस्त प्रकट ओइता आव आज्ञाहां निष्कलंक आना निर्दोष मेका
\v 15 जे तो योग्य टायमोमें देखाड्नारू जो परमधन्य आना एकमात्र अधिपती आना राजांचा राजा आना प्रभूंचा प्रभू होय
\v 16 आना अमरता त्याआज होय आना तो अगम्य उजवोडाम रोतलू आना त्याहा कोडु मांहाहा पाल्लये नायेएने पालहू पोन शकत कायनेतीहा सन्मान आना राज्य पिडीनपीडी रोही आमेन
\v 17 याआ जुगाआ धनवानांना आज्ञा आप का अभिमानी ओवुहू कायना आना चंचल धनावर आशा मुक्या कायना पण परमेश्वराआ जो आम्हा हजाकोते आखे किबी भरभराटीने आपोहो
\v 18 तिये हाजो कोईओलो आना हाजा कामोम धनवान बोनाळीलो आना बिहीराहसे आना मदत कोअलाआ तत्पर रोय
\v 19 आगाडी टाईमोकाजे एक हाजू गुडू ताकिलो ज्यावाही खोरो जीवनाहा फेडीत लेही
\v 20 ऐ तीमथ्या, आव मेका हाभालत्लू राखिलो को आना ज्ञानाह ज्ञान कालोज खोटो होय त्याआ अशुद्ध बाक्त्यीई आना विरोधाअ गोठीपो जुदो रो
\v 21 केते आव ज्ञानाह स्वीकारीत विश्वादुदेखऊ भटकून गोये होय तुमापो कृपा ओवती रोनारु.
