\id LUK
\ide UTF -8
\rem Copyright Information: Creative Commons Attribution: ShareAlike 40 License
\h लूका
\toc1 लूका यांनी लिहिलेले चांगली बातमी
\toc2 लूका
\toc3 लूका
\mt1 LUKE
\mt1 लूका
\c 1
\p
\v 1 जास्तीज माहुहु तियाअ गोठीई खात्री लिखुहुं आपाआ आथोमेहे लेधलो जे आम्हा माय घोडये होय
\v 2 हारको त्याआ गोठी ज्या आमुहू माहापोरोत जोड्या होय जिये याआ गोठी पेलेरोत पालल्या कोल्यू आना जे वचनाआ पावर ओते
\v 3 त्यापोत ऐ स्नमानोवाही योग्य थियपिला पेलेरोत याआ आखे गोठी सावधानी पुर्वोज आना आरी होद कोईत माहु ओ हाजो होमज्ये का आय पण ताहु लाइनिमेहे लिखेहू
\v 4 म्हणजे तू आव गोठी निश्चितपणे जाईत ले ज्याआ ताहु शिक्षण जोडयेहे होय
\v 5 याहुदिआ राजा हेरोदाआ टायमोमें जखऱ्या नावाआ एक याजक ओतु जो अबियाआ वर्गामे ओतूएन त्याआ लाडीई नाव एलीशिबा ओते जी अहरोनाआ कुलामेरयु ओती
\v 6 ते बेन परमेश्वराआ राज्याम धोर्मी ओते त्याआ सालसालुणूक परमेश्वराआ विधीने आना आज्ञेत निर्दोष ओते
\v 7 त्याआं किबी पोऱ्यो नाहाआत्लू काहाके अलीशिबा वांझ ओती आना बेन डाये उवे ओते
\v 8 एहलो उवे का तो आपाआ वर्गाआ नंबर आवयू तेहालाम परमेश्वराआगाडीही लेवीई काम कोईत ओतु
\v 9 ताहा लेवीई रीतीनुसार तो चिठी टाकीत निवडीला आवयू का परमेश्वराआ मंदिरोम जात धूप बलीलो
\v 10 धूप पेताडीलाआ टायमोमें आखे मांहे बारथे उभे रोत प्रार्थना कोईत ओते
\v 11 आना त्याहा धुपाआ वेदीई हाजावोगे परमेश्वराआ एक दूत उबु रोतगोल्यु देखायू
\v 12 त्याहा पालीत जखऱ्या घाबरील्यो गोल्यो आना बितकोईत पोयो
\v 13 पण स्वर्ग्दूतोवाही त्याहा कोल्यो , ओ जखऱ्या बितकोईत ओवुहू नाहा काहाके ताआ प्रार्थना होमलित आवयी होय ताआ लाडी एलीशिबा त्यापोरोत ताहु एक पोऱ्या उवे आना तू त्याआ नाव योहान मेकीला
\v 14 ताहु आनंद आना आनंद लागे आना त्याआ जल्माआ तेदीही जाखो मांहे आनंद कोअनारू
\v 15 काहाके प्रभूउ नजरेम तो वोडू ओयताहू द्राक्ष रोह आना मद्द्य पीही नाहाएने आपाआ आयाहिई पोटामेज तो पवित्र आत्मावांहि जाअखो ओतगोल्यु जानारू
\v 16 तो इस्राएलाओ पोर्यामोरोत ताहा कोअताजो तो आपाआ प्रभू परमेश्वराही घेऊन आविलो
\v 17 आना तो त्याआ आगाडी एलियाआ आत्म्यात आना सामर्थ्याआ माय पोईत चाले का आबहाआ मोनाहा पोऱ्या हनापोऱ्यापो घेऊन आविलो आना आज्ञा न मानणाराहा धार्मिका वाटेपो घेऊन आविलो किबिकोईत तो प्रभुकोअता योग्य एह्ली प्रजा तीयार कोअनारू
\v 18 जखऱ्यावाही देवदूताहा फ़ुस्ल्याआ आय याहा क्याहापोरोत होमज्यू शकतो? काहाके आय ताहा डायू होय माआ लाडी पण डाई होय
\v 19 स्वर्ग दूतावाही उत्तर आपिलू "आय गब्रिएल होय जो परमेश्वराआ आगाडी उभे रोतलू माहु यकोअता मोक्ल्यीत होय का आय ताआ आरी गोगू आना ए संदेश कोहू
\v 20 पाला , ज्या दिहेजा ए गोठी पुरो उवनारा नाहा तू गुटू रोही आना गोगू सेकेहे नाहा काहाके तू माआ गोठीपो विश्वास कोल्योओ नाहा जी योग्य टायमोमें पुरो उवे
\v 21 मांहे जखऱ्याआ वात पालीत ओते आना त्याहा आश्चर्य वाटत ओते का त्याहा मंदिरोम ऐतू वेल काहा लागित होय ?
\v 22 पोन जाहा तो बारथे आवयू तेहालाम तो कोहू शकला नाहा आना ते होमजीत गोये का मंदिरोम त्याहा किबी तेबी दर्शन जोडयेहे होय तो खून कोईत देखडीत रोला आना मुक्कोज रोला
\v 23 आना एहलो उवे का जेव्हा त्याआ लेवीई काम पुरो उवे तेहालाम तो आपाआ कोआ गोल्यो
\v 24 आव दिहोनंतर त्याआ लाडी एलीशिबा गर्भवती रोली आना तीही ओ कोत स्वतःहा पाच मोयना निकाडीत मेकल्ये
\v 25 तिया दिहोम मापो कृपा नजर कोईत माहुमो माआ बदनामी सेटे कोयालाकोताच प्रभू परमेश्वराने माआरी एहेलू व्यवहार कोल्योओ होय
\v 26 सहावू मोयनाम परमेश्वरपोरत गब्रीएल स्वर्गदूत नासरेथ नावोओ गालील नगरामे,
\v 27 उनाआ कुवारी जागे मोक्ल्यीत गोये जीई मागणी उनाआ योसेफ नावोओ मांहाआरी उवी ओती तो दाविदाआ कुलामोरोत ओतु आना तियाअ कुवारीई नाव मरिया ओते
\v 28 आना विसमे आविलो तीही स्वर्ग्दूतोवाही कोल्यो , ओ प्रभूउ कृपा पावलेली बोयोआ नमस्कार, प्रभू ताआरी होय
\v 29 आव आभारमानिला उनाईत ती घाबरील्यो गोयी आना विचारोम पोडीत गोयी का ओ कोडला विषयाहा आभारमानत्लू ओवुहू सेकोहो ?
\v 30 तेहालाम स्वर्ग दूतावाही तीही कोल्यो , ओ मरिया, बित नाहा काहाके तापो परमेश्वराआ कृपा उवी होय
\v 31 पाला तू गर्भवती उवे आना उनाआ पोऱ्याहा जोल्मो आपी आना तू त्याआ नाव येशु मेकीला
\v 32 तो वोडू उवे आना परात्पराआ पोऱ्या कोअहो जाइअलो प्रभू परमेश्वर तिया आबहू त्याहा दविदाआ सिहासन त्याहा आपी
\v 33 आना तो याकोबाआ कोऱ्यापो अनंत काळपर्यत राज्य कोअनारू आना त्याआ राज्याआ अंत उवे नाहा
\v 34 मरीयाई स्वर्ग दूतरा कोल्यो ओ केहलो ओवुहू सेकोहो ? काहाके आय ताहा कुवारी होय ?
\v 35 स्वर्ग्दूतोवाही तीही कोल्यो , पवित्र आत्माआ आना परात्पराआ सामर्थ्य तापो सावलू कोअही ह्याप्रमाणे जो उत्पन्न उवे तो परमेश्वराआ पोऱ्या कोअहो जाइअलो
\v 36 पाला ताआ होगवाड्ये अलीशिबाहा पण आव डायू पाणोम पोऱ्या उवे होय आना ती जी वांझ कोल्यी जात ओती तीई सहावू मोयनु चालीलो होय
\v 37 काहाके परमेश्वराकोअता किबी नेउवे नाहा
\v 38 मरीयेअ कोल्यो पाला , आय ताहा प्रभूऊ दासी होय ताआ वाचनाहोस माआरी ओवुहू आप तेहालाम होर्गादूत तिया त्यापोरोत निहित गोल्यो
\v 39 तेह्लाम त्याआ दिहोम उठित वेगुज दोगुमेह भागुम यहुदा नगरोत गोयी
\v 40 आना जखऱ्याआ कोअमे जात तीही एलीशिबाहा नमस्कार कोल्यु
\v 41 एहलो उवे का जेहलो मरीयेअ अलिशिबेओ भेट लेदि तीई पोटाम पोऱ्यो उधलील्या आना एलीशिबा पवित्र आत्मावांहि पुरोओत उवी
\v 42 तिये वोडो आवाजोमें ती गोगल्यी, तू बोयी माय धन्य आना ताआ पोटामे पोऱ्यो पण धन्य होय
\v 43 मापो ए कृपा केहली उवी का माआ प्रभूऊ आयहि माआहने आवयी?
\v 44 पाला , ताआ नमस्कार शब्द माआ कानोम पोडये आना माआ पोऱ्यो उधलील्या
\v 45 धन्य होय ती बोयोआ जीयी विश्वास कोल्योओ का जे किबी परमेश्वराने तीही कोल्यो होय ते पुरो उवे
\v 46 तेहालाम मरीयेअ कोल्यो , “माआ जीव परमेश्वराआ गौरव कोईत होय ”
\v 47 आना माआ आत्माआ माआ तारणाऱ्याआ प्रभूमे आनंदाम पोयो होय
\v 48 काहाके तिये आपाआ दासीई गरिबीई परीस्तीतीम दया कोअयी होय त्यापोत पाला , ओमोरोत पिढ्यानपिढ्या ताहु धन्य कोअही ,
\v 49 काहाके परात्परावाही माकोअता वोडो काम कोल्यु होयेआने त्याआ नाव पवित्र होय
\v 50 पाच आना त्याआ दया पिढ्यानपिढ्या पर्यंत त्याआपो जे तिया बित मानतेहे त्यांपो रोही
\v 51 पाच तिये आपाआ आबोवाही पराक्रमाआ काम कोल्यु होयेआने त्याहा तितर बितर कोईत आपिलू जे आपाआ विचारोम गर्वकोतारू ओते
\v 52 पाच तिये राजाहा राजसानापोरोत पोडीत आपिलू आना गोरब्योहो वोडो कोईत आपिलू
\v 53 पाच तिये फुक्ल्याहा हाजा वस्तूवाही तृप्त कोल्यु होय आना जे श्रीमंत त्याहा निसे ओतु कोईत काढीत आपिलू
\v 54 पाच , जेहलो तिये आम्हा आगलाडायाहा कोल्यो तेहलूज तिये आखे काली आब्राहाम
\v 55 आना त्याआ वंशाआ प्रती आपाआ दया ओर कोईत इस्राएल ची सेवा कोअयी
\v 56 पाच मरियम तिया आरी तीन मोयना रोत आपाआ कोआ फासी आवयी
\v 57 तोयों एलीशिबाआ ठाल्लीउविला दीही पुरो उवे आना तीही उनाआ पोऱ्याहा जोल्मो आपिलू
\v 58 पाच त्याआ जागरयु आना कोऱ्यामाहुहू ओ उनाअयो तेहालाम प्रभूऊ तीपो कृपा नजर कोअयी होय ताहा तिये आनंद कोल्योओ
\v 59 पाच आना एहलो उवे का मांहे आठवो तेदीही पोऱ्याहा सुंता कोइलाकोअता आव्ये तेहालाम त्याआ आबाहाआ नावोहोस त्याआ नाव पण जखऱ्या मेकहु लागाडीत
\v 60 साहा यापो त्याआ आयही कोल्यो नाहा, त्याआ नाव योहान मेकण्याम आवे
\v 61 साहा तेहालाम तिये तीही कोल्यो , तुमाआ होगावढ्यामेहे ताहा कोडाआज एहलो नाव नाहा
\v 62 साहा तिये त्याआ आबहाहा निशाण लेखित फ़ुस्ल्याआ का ताहु त्याआ नाव नाहाकोत मेकीला होय ?
\v 63 साहा तिये लेखिलाआ पाटी मागित ह्यापो लेखिलो ह्याआ नाव योहान होय आना आखाहा आश्चर्य वाटेम
\v 64 साहा लागेज त्याआ सोब आना जीभ उगडाव्यी आना तो परमेश्वराआ गौरव कोईत गोगू लाग्यू
\v 65 साहा योपो आगडीफासाडी रोणारे मांहे बितकोईत ओतगोल्यु गोये आना यहुदाआ आखे दोगुमेह भागुम आव आखे गोठीई चर्चा ओवुहू लागीई
\v 66 साहा जिये ओ आखे उनाअयो तियाअ आखाहो आपाआपाआ मोनामे फूस कोईत कोल्यो , “ओ पोऱ्यो केहलु होय?” काहाके खरोज प्रभूआ आथे त्याआपो ओतु
\v 67 आना तिया आबहू जखऱ्या पवित्र आत्मावांहि जाअखो पोयो आना ओ कोत भविष्यवाणी कोहू लाग्यू
\v 68 साहा इस्त्राएलाआ प्रभू परमेश्वर धन्य होय काहाके तिये आमाआं कालजी लेदि होयेआने आपाआ मांहाहा तरणाआ काम पुरो कोल्यु होय
\v 69 साहा आना आमच्यासाठी आपाआ दास दाविदाआ गारानाम तराणाआ एक सिंग लाडयु होय
\v 70 सात जेहलो तिये धोरती त्यापोरोत आपाआ पवित्र संदे सोबिमरोत कोहू लागाडले ओते
\v 71 सात का आम्हा दुश्मनापोरोत आना आमाआरी द्वेष कोअनराआ आथोमरोत आमुहू तारण उवे
\v 72 सात का आम्हा आगाडीदाया दया को आना आपाआ पवित्र काराराआ ओर को
\v 73 सात कोअतीज ती शपथ जी आमाआ आबहू अब्राहामाआरी कोअयी ओती
\v 74 सात का आमुहू ओ वरदान आप का आमुहू आपाआ दुष्मनांआ आथोमरोत सोड्व्ये जात
\v 75 सात आगडी पवित्रता आना धार्मिकतेवाही जीवनपोईत नारू रोत याहा सेवा कोईत रो
\v 76 सात आना तू ओ पोऱ्या परात्पराआ भविष्य वक्ता आखिलो जानारू काहाके तू प्रभूआ वाट तीयार कोइलाकोअता त्याआ आगाडी -आगाडी सालनारू होय
\v 77 सात का त्याआ मांह्हू तरणाआ ज्ञान आप जो त्याआ पापोओ माफिवाही जोडयो ओते
\v 78 सात ओ आम्हा परमेश्वराआ तियाअ वोडो मायेवाही उवे, ज्यामुळे वरून आमापो वेगऱ्यू प्रकाश आमापो उगे
\v 79 सात का आंधार आना मोईला सावलामे बोहणाराहा प्रकाश आपी आना आम्हा गुडाहा शांती वाटेमे वारुई सालाडणारु
\v 80 तो पोऱ्यो वोद्तो आना आत्मामेहे ताकतवालू ओवतु गोयु आना इस्राएलापोओ प्रकट उविलाआ दिहेजा रानोमेहे रोल्यु.
\c 2
\p
\v 1 तिया दिहोम आगुस्त केसर याहा त्यापोरोत आज्ञा आवयी का आख्खा जगोमेऱ्या महुअ नाव लेखाल्यो जालो
\v 2 एज पेल्ली नावनिसी तियाअ वेले उवी , तेहालाम क्विरीनीय दिहाआ सुभेदार ओतु
\v 3 जाहा माहे नाव लेखीलाकोता आपाआपाआ नगरामे आव्ये
\v 4 आखरी योसेफ पण यांकोअता का तो दविदाआ कोऱ्यामेऱ्यू आना वंशाआ ओतु गालीलामेऱ्यु नासरेत गावून यहुदियामे दाविदाआ गावून बेथलेहेमाआ गोल्यो,
\v 5 का आपाआ मागीईलो उवलो मारिया आरी जी गर्भवती ओती नावे लेखली
\v 6 त्याआ इही रोत ओतलू त्याआ जोल्मो आपिला दीही पुरो उवे
\v 7 आना तीही आपाआ पेल्लाज पोऱ्याहा जोल्मो आप्यू आना त्याहा पोटकाम गुंडालीत गोठाम मेक्ल्ये ; काहाके त्याआ याकोअता धर्म शाळाम जागू नाहाओती
\v 8 आना तिया त्याहा केतो मेंढवालो ओते , जे राती मैदानूम रोत आपाआ गोठाआ होंबाला कोईत ओते
\v 9 आना प्रभूआ एक दूत आविलो त्याआ त्याही उबु रोला, आना प्रभूऊ तोच त्याआ चारू सेटे चमकील्यो, आना ते जाखो घाबरील्यो गोये
\v 10 जाहा होर्गादूतांई त्याहा कोल्यो , बित नाहा ; काहाके आय वोडो आनदाआ सुसामाचार उनाडत्लू जो आखे माआहुकोअता होय ,
\v 11 ती आज दविदाआ नगरामे तुम्हाकोअता एक उद्धार कोअता जन्मउवलू होय , आना ओच मसीहा प्रभू होय
\v 12 आना याआ तुम्हाकोअता एज खून का तुमु उनाआ पोऱ्याहा पोटकाम वालीतमेकल्यो आना गोठाम पड्ल्यू पालिलो;
\v 13 जाहा उनाआ एक तियाअ स्वर्ग दूताई आरी स्वर्ग दूतांआ जमावे परमेश्वराआ स्तुती कोईत ओतलू आना ओ कोल्यो देखाहे देखायो,
\v 14 "जुगोम परमेश्वराआ महिमा आना धोरती उपो तियाअ माहामोरोत त्याआपो तो प्रसन्न होय शांती होय''
\v 15 जाहा स्वर्गदूत त्यापोरोत होर्गाम निहित गोये , तेहालाम मेढेवालाई आपसामेहे कोल्यो , आव आपु बेथलेहेम ला जाहू ए गोठी जी उवी होय , आना ज्याहा प्रभूऊ आमुहू कोल्यो होय
\v 16 आना ते लागेज जात मारिया आना योसेफाहा आना गिव्ह्नतल्या तियाअ पोऱ्याहा मेकीत्तरोल्यू पेल्ल्लु
\v 17 त्याहा पालहु तिये ए गोठी जी याआ पोऱ्याआ विषयी त्याहा कोल्या गोयी ओती प्रगट उवी ,
\v 18 आना आखे उनाणारे तियाअ गोठीईरी जी मेंढावालाई त्याहा कोल्यी आश्चर्य कोल्यु
\v 19 जाहा मारियाओ ओ आखे गोठी आपाआ मोनामे मेकीत फूस कोईत रोली
\v 20 आना मेढपाळाआ जेहलो त्याहा कोल्या गोये ओते , तेहलूज आखे उनाईत आना पालहु परमेश्वराआ महिमा आना स्तुती कोईत निहित गोये
\v 21 जाहा आठ दीही पुरो उवे आना त्याआ सुतांआ दीही आवेताहा , ताहा त्याआ नाव येशू मेक्ल्ये गोये जे स्वर्ग दूताकोई तिया पोटामोरोत आविलाआ आगाडी कोल्यो ओते
\v 22 जाहा मोशेए नियम शास्राहोस त्याआ शुद्ध ओनारो दीही पुरो उवे, तेहालाम तो त्याहा यारुशलेम माय घेऊन गोये , का प्रभूउ आगाडी आवे ,
\v 23 जाहा का प्रभूउ नियम शास्त्रात लेखिलो होय :'' हरएक पेल्ल्लु प्रभूकोता पवित्र ठरेल''
\v 24 आना प्रभूउ नियम शास्त्राआ वोचानाप्रमाने:'' ओलाआ एक जोड, नाहा ताहा पारवो त्याआ बेन पिल्ले'' घेऊन बलिदान कोईओलो
\v 25 यरुशलेम माय शिमोन नावाआ एक माहु ओतु, आना तो मांहु धोर्मी आना भक्त ओतु; आना ईस्रायलाआ शांतीई वात पालीत ओतु, आना पवित्र आत्माआ त्याआपो ओतु
\v 26 आना पवित्र आत्माआ त्यापोरत त्याहा प्रकट उवे ओते का जो पर्यंत तो प्रभूउ ख्रिस्ताहा पालहु नाहा लेत , तो पर्यंत देही नाहा
\v 27 तो आत्म्याआ हिकाड्ल्यावाही मंदिरोम आवयू; आना जेव्हा आयहि आना आबहू तियाअ पोऱ्यो येशुहू जागे लाविले, का त्याआ याकोअता पवित्र शास्त्राआ नुसार कोअही
\v 28 तेहालाम तिये त्याहा आपाआ माडीत लेधलो आना परमेश्वराआ धन्यवाद आपित कोल्यो :
\v 29 ओ स्वामी, ओमे पर्यंत तू आपाआ दासाहा आपाआ वासिला नुसार शांतीई सोडीत आपोहो,
\v 30 काहाके माआ डोआवाही ताआ उद्धारन्यू पालीत लेधलो होय ,
\v 31 काहाके ज्याहा तू आखे देशाआ माअहाआआगाडी तीयार कोल्यु होय ,
\v 32 काहाके का तो बिहीरा कोअटाहा प्रकाश आपिलाकोअता उजाआलो'' आना तांआ निसाऱ्ये माहे इस्रईल ची महिमा होय''
\v 33 त्यापो आबहू आना याआ आयहि आव गोटीविषयी जी त्याआ विषयामे कोल्यी जात ओती, आश्चर्य कोईत ओते
\v 34 तेह्लाम शिमोनाआ त्याहा आशीर्वाद आपित, त्याआ आयहि मरीयाहा कोल्यो ,'' पाला, तो ताहा इस्रायलामेहे जाअखो निसे पडणे आना उठाडीलाकाजे, आना एक एहलो चिन्ह उविलाकोअता ठरव्येहे गोये होय , त्याआ विरोधाम गोठी कोअल्यो जाइअलो
\v 35 नहाते तांआ जीव पण तालवारीकोईत आरपार छेदुन जाथ यापोरोत जाअखो मोनाआ फूस प्रकट होय
\v 36 अशिराआ वशामेरया हन्ना नावाआ फणुएआ पोऱ्यी एक भविष्यवक्ती ओती ती जाखो डायु ओतीएने वेहवाल ओवल्यु फासाड़ी सात वर्ष आपाआ डोहा आरी रोहू शकली ओती
\v 37 ते बांडाआरी वर्षापोरोत रोंडाली ओती: आना मंदिराहा सोडीत नेओती, पण ती उपास आना प्रार्थना कोईत रात दीही उपासना कोइलाआ
\v 38 फासाड़ी आना ती तियाअ टायमोमे आविलो प्रभूहु धन्यवाद आपुहूकाजे लागीई, आना त्याहा आखाहा , जे येरुशलेमाआ सुककाआ वात पालीत ओते , तीइही तियाअ पोऱ्याआ विषया माय कोहू लागीई
\v 39 फासाड़ी जाहा ते प्रभूउ नियामाशात्रानुसार आखे किबी पुरो कोईत उवे आय आपाआ नगरामे नासरेथला फासी निहित गोये
\v 40 आना पोरयु वोदते आना ताक्त्वालू उवते गोल्यो आना दिमाआके पुरोओत उवनारा गोल्यो; आना परमेश्वराआ आत्मा त्याआ उपो ओतु
\v 41 त्याआ आयहि आबहू प्रतेक वोऱ्ही वाल्हाडनाआ हुना फासाड़ी यारुशलेम माय जात रोतत्त्लो
\v 42 तेहालाम येशू बारा सालाआ पोयो, तेहालाम ते पूर्वीच्या रोतीई नुसार यरुशलेमो गोये
\v 43 तेहालाम ते दीही पुरो कोईत निहीला लागाडीत , ताहा पोऱ्यो येशू यरुशलेम माय रोत गोल्यो; आना ओ त्याआ आयहि आबाहा मोलुम नाहाआत्लू
\v 44 ते ओ होमाजाडीत ओते का तो बिहीरा प्रवासा आरी होय , उनाआ दिहिओ प्रवासजाआलो आगाडी कोल्योओ; आना त्याहा आपाआ होगवाद्याआ माय आना ओलखिई माहुंमे होधुहू लागाडीत
\v 45 परंतु तो मिल्यू नाहा, ताहा ते होदित- होदित यरुशलेमे माय फासी निहित गोये
\v 46 आना चोर दिहे फासाड़ी तिये त्याहा मंदिरोम गुरुजनांमेहे बोहीतरोल्यु त्याआ उनाता आना त्याहा प्रश्न फुसतावाही पालील्यो
\v 47 जेवडे पण त्याआ उनाईत ओते , ओ आखे त्याआ बुद्धी वरून आना त्याआ उत्तरावाही चकित ओते
\v 48 तेहालाम ते त्याहा पालीत चकित उवे आना त्याआ आयही त्याहा गोगल्यी,'' ओ पोऱ्या तू आम्हा आरी एहेलू काहा वेवारो कोल्योओ पाला, तांआ आबहू आना आय ताहु मेहनती होतगोयो होद लेत ओतू
\v 49 तिये त्याहा कोल्यो ,' तुमु माहु काहा होदित ओते ? नाहाकोत तुम्हामे मोलुम नाहा का तुमु माहु माआ आबाहाआ कोअमे रोहू आवश्यक होय
\v 50 पाच पोन जी गोठी तिये त्याहा कोल्यो , तिये त्याहा होमजाव्ये
\v 51 पाच तेहालाम तो त्याआ आरी गोल्यो, आना नासरेथ माय आवयू, आना त्याआ वंशामेह रोला; आना त्याआ आयही ए आखे गोठी आपाआ मोनामे मेकल्यी
\v 52 आना येशू ओक्कल आना डीलोवाही, आना परमेश्वराआ आना माहाहा आत्मामेहे वोद्ल्यु.
\c 3
\p
\v 1 तीबिर्य कैसर याआ राज्याआ पधराव्या सालोमेहे जेव्हा यहुदी राज्यपाल पंतय पिलात ओतु आना तियाअ प्रदेशाआ चारपट भागुम राजुमेहे हेरोद गलीलाआ, तिया पाही फिलीप्प ओ इतुरीया आना त्राखोनिती याआ देशाआ मांडलिक आना लुसनिया अबिलेनेचा राजा ओतु
\v 2 आना योहान आना कयफा ओ महायाजक ओते तेहालाम जाखाऱ्याआ पुत्र योहान च्या जागे डोगोम दोगुमेह वचन पोतले
\v 3 फासाड़ी तो यार्देनाआ आखे प्रदेशाम पापोओ माफीकाजे पश्चाताप कोईत बाप्तिस्मे लेवा एहली घोषणा कोईत फिर्यु
\v 4 ओ यशया संदेष्टाआ पुस्तकाम जेहलो लेखिलो होय त्याहोस उवो एहलो अरण्यात घोषणा कोअनाराआ वाणी उवी ती एह्ली का , “परमेश्वराआ मार्ग तीयार को”, तिया वाटा वारुई को
\v 5 हरएक खोरे पोऐ, हरएक डोगो आना टेंबु सखल उवेवाकडो हीदू होय खडका वाटा हारको होय
\v 6 आना आखे माहे परमेश्वराने कोल्यो तारण पालिलो
\v 7 योहान जेव्हा त्याहा बाप्तिस्मे आपिलाकोअता आवीत एहलो तेहालाम माहुगोदीही कोयो एहलो, "ऐ हापाहा पिलाआ, चालू क्रोधामरोत गुगदीला तुम्हाहा कोडु सावध कोल्यु?
\v 8 ओमे पश्चतापाआ योग्य एह्ली फोले दया, आना आब्राहाम आमाआ आबहू होय एहलो आपाआ मोनामे कोडु नाहा काहाके आय तुम्हाहा कोतलू, याआ दोनापोरोत अब्राहामा पोऱ्ये निर्माण कोईलाकाजे देव समर्थ होय
\v 9 ओमेज साडोओ मुलामे कुवाड मेकली होय जे -जे साड हाजो फोल आपित नाहा ते -ते तोडीत आगीम टाक्ये जाहो
\v 10 तेहालाम लोकसमुदाय त्याहा फुसित, ताहा आमुहू नाहाकोत कोईओलो?
\v 11 तो त्याहा उत्तर आपित ओतु, ज्यापो बेन अंगरखे होय तिये ज्यापो नाहा त्याआरी वाटीत लेदलेए आना ज्यापो ओन होय तिये पण ऐहलेच कोईओलो
\v 12 आना चुगी लेनाराबी त्यापो बाप्तीस्मा , ओ गुरु , आमुहू नाहाकोत कोअला हवे?
\v 13 तेहालाम तिये त्याहा कोल्यो , “जेवडे हवे होय त्यापेक्षा जाखा एखटो कोहू नाहा ”
\v 14 किबी शिपायाआ त्याहा फ़ुस्ल्याआ, आमुहू नाहाकोत कोअला हवे? तेहालाम तिये त्याहा कोल्यो, जोबरीव कोडापरोत धन-दौलत लेऊ नाहा , कोडापो ठोग आरोप लागाडहु नाहा आपाआ पगाराम संतुष्ट एहेलू
\v 15 माहे जेव्हा वोडी आशा घेऊन वात पालीत ओते आना योहानाब्द्द्ल आपाआ मोनामे फूस कोईत ओते , का ओच ताहा ख्रिस्त नाहा ने ?
\v 16 तेहालाम योहानाई उत्तर आपित कोल्यो, "आय ताहा तुम्हामे पायोंवाही बाप्तिस्मे आपित होय , परंतु जो मांपोरोत जाखा ताकदवान होय तो आवीत होय आय त्याआ पायतळआ बंद त्याहाभी सोद्वूहू योग्य नाहा तो तुम्हामे पवित्र आत्मावाहि आना आगीवाही बाप्तिस्मे आपी
\v 17 त्याआ आथोमेहे फकाविलाकाजे हुपडो होय तीयावाही तो दान आना भूसो यांहा अलग कोईत आपाआ कठोरोम मेकल्यु भूसाहा तो एहलो आगीम टाकोहो जीही आग उलाईत नाहा
\v 18 ह्याप्रमाणे एहलो गोठीमे तो त्याहा होमजाडीत सुवार्ता कोल्यो ओतु
\v 19 याआनंतर योहान तियाअ चारपट प्रदेशाम मांडलिक राजा हेरोद याहा त्याआ पायहोओ लाडी हेरोदिया यीई आरी वाईट संबध आना त्याआ वाईट कामामुळे धोमकाव्ये आना दोष देखादये
\v 20 जे किबी पाप जोडीत लेधलो यापो हेरोद राजाआ योहानाहा कैदी बोणाडीत लेधलो,
\v 21 एहलो उवे का जेव्हा आखे माहे बाप्तिस्मे लेत ओते तेहालाम येशूने पण बाप्तिस्मे लेदो आना जेव्हा येशु प्रार्थना कोईत ओतु तेहालाम जुग उगड्यो गोये
\v 22 आना पवित्र आत्माआ एक कबुताराहोस डीलोरूपावाही त्याआपो उतरीलो आना जुगोम आवाज पोयो का "तू माआ गोमनारू पोऱ्या होय , ताआ विषयी आय संतुष्ट होय
\v 23 येशूने जेव्हा आपाआ सेवाकार्याआ सुरवात कोअयी तेहालाम तो सुमारे तीस सालाआ ओतु माहे त्याहा योसेफाआ पोऱ्या एहलो होमाजाडीत योसेफ एलीयाआ,
\v 24 तो मताथ लेविई, लेवी जो म्ल्खीइ, मल्खी जो यन्नयाआ, यन्नय जो योसेफाआ,
\v 25 योसेफ जो मतीथ्याआ, मतीथय जो आमोसाचा, आमोस जो नहूमाआ, नहूम जो हेल्सीआआ, हेल्सी जो याआ,
\v 26 नग्गय जो महथाचा, महथ जो मतीथ्याआ, मतीथय जो शिमयीइ, शिमयी जो योसेखाचा, योसेफ जो योदाचा,
\v 27 योदा जो योहानाआ, योहान जो किरीई, कीर जो जरुब्बाबेलाआ, जरुब्बाबेल जो शल्तिएलाआ, शल्तीएल जो नेरीचा,
\v 28 हाजी जो म्ल्खीइ, मल्खी जो आदिदियाआ, अद्दीय जो कोसमाआ, कोमास जो एल्मदामाआ, एल्मदाम जो एराआ,
\v 29 एरा जो येशुउ, येशु जो अलियेजरा एलीयेजर जो योरीमा, योरिम जो मताथाचा, मताथ जो लेविई,
\v 30 लेवी जो शिमोनाआ, शिमोन जो यहूदाआ, यहुदा जो योसेफाआ, योसेफ जो योनामाआ, योनान जो एल्याकीमाआ,
\v 31 एल्याकिम जो मलआचा, माहु जो मिन्नाआ, मिन्ना जो मताथाचा, मताथ जो नाथानाआ, नाथान जो दाविदाआ ,
\v 32 दावीद जो इशायाआ, इशाय जो ओबेदाचा, ओबेद जो बावजाआ, बावाज जो स्लमोनाचा, सल्मोन जो नाह्शोनाआ,
\v 33 नाह्शोन जो अम्मिनादाबाचा, अम्मिनादाब जो आदमीनचा, आदमीन जो अर्णयाआ, अर्णया जो हेस्त्रोनाआ, हेस्रोन जो पेरेसाचा, पेरेस जो यहूदाआ,
\v 34 यहूदा जो याकोबाआ, याकोब जो इसहकाआ, इसहाक जो अब्राहमाआ, आब्राहाम जो तेरहाआ, तेरह जो नाहोराआ,
\v 35 नाहोर जो सरुगाआ, सरुग जो राऊउ, रऊ जो पेलेगाआ, पेलेग जो एबराआ, एबर जो शेलहाआ,
\v 36 शेलह जो केनानाआ, केनान जो अर्पक्षादाआ, अर्पक्षाद जो शेमाआ, शेम जो नोहाआ नोहा जो लामेखाआ,
\v 37 लामेख जो माथुशलाआ, मथुशलाह जो हनोखाआ, ह्नोख जो यारेदाआ, यारेद जो मह्ललेआआ, महललेल जो केनाआ, केन जो आनोशाआ,
\v 38 अनोश जो शेथाआ, शेथ जो आदामाआ, आदम जो देवाआ पोऱ्या.
\c 4
\p
\v 1 येशु पवित्र आत्मावांहि पुरोओत ओतगोल्यु यार्देन खाडीरोत फासिआवयु त्याहा आत्माआ जंगलूम घेऊन गोल्यो
\v 2 जागापो सैतानाने त्याहा सालीह दीही पर्यंत परीक्षा लेदि तियाअ दिहोम येशूने किबी खादे नाहा फासाडी वेल पुरो उवलानंतर येशुहू जाखो भूक लागीई
\v 3 तेहालाम सैतान त्याहा कोल्यो , “जर तू परमेश्वाराआ पोऱ्या होय ताहा आव दोणाहा भाकर बोनीलाकाजे कोअलो”
\v 4 तेहालाम येशूने उत्तर आपिलू, “शास्त्रात लेखिलो होय , मांहु फक्त रोटावांईच जीवे एहलो नाहा”
\v 5 फासाड़ी सैतान त्याहा जाखो उसापो घेऊन गोल्यो, आना उनाआ क्षणोम आखे राज्य देखाडीत,
\v 6 सैतान त्याहा कोल्यो , “आय याआ राज्याआ अधिकार आना वैभव ताहु आपी काहाके ओ माहु आपिलू होय आना आय याहा ज्याहा गोमे त्याहा आपुहू शकतो”
\v 7 कोईत तू माहु नमन कोअही ताहा ओ आखे तांआ उवे
\v 8 येशूने त्याहा उत्तर आपित कोल्यो, “शास्त्रात लेखिलो होय का , तू फक्त आपाआ प्रभू परमेश्वर याहाज नमन को आना त्याआज सेवा को.”
\p
\v 9 तेहालाम तो त्याहा यरुशलेम मेहे लेत गोल्यो आना तियाअ जागापो मंदिराआ उचो जागापो लेत उभे कोल्यु आना त्याहा कोल्यो, “जर तू परमेश्वराआ पुत्र होय , ताहा याआ तीजागेरोत निसे उडी टाक
\v 10 काहाके शास्त्रात लेखिलो होय तो आपाआ स्वर्ग दूतोहो आज्ञा आपीत ते ताहु होंबलीत लेही
\v 11 आना लेखिलो होय ते ताहु आना आपाआ खोआ मेहे एहलो विसित लेणारे का ताआ गुडाहा डोणु ने वाजे नाहा”
\v 12 येशु त्याहा उत्तर आपित कोल्यो , "शास्त्रात एहलो पण लेखिलो होय का , तू आपाआ प्रभू परमेश्वराआ परीक्षेमेहे पाडहु कायना
\v 13 जाहा सैतान त्याआ आखे प्रकाराआ परीक्षा लेदलापो संधी जोडोताअहुजा त्याहा सोडीत गोल्यो
\v 14 फासी येशु आत्म्याआ शक्तीवांही पुरो ओतगोल्यु गालीलामेहे फासी आवयू आना तियाअ आखे भागुम येशुऊ चर्चा ओवुहू लागीई
\v 15 येशु त्याआ प्रार्थना मिटींगोमे जात संदेश आपुहू लाग्यू आना त्याआ आखे वाहवा कोईत ओते
\v 16 फाशु तो नासरेथ मेहे आवयू, जीही तो हानाआ वोडू ओयु ओतु आना आपाआ नियमाप्रमाणे शब्बाथ तेदीही यहुदी प्रार्थना सभाम गोल्यो
\v 17 जाहा तो शास्त्र डीले बासिलाकाजे उबु रोला तेहालाम त्याहा यशया संदेष्टाआ पुस्तक आपिला आवयू तिये जेव्हा पुस्तक उगड्यो तेहालाम त्याहा ओ स्थान जोडयेहे तीयाम लेखिलो ओते
\v 18 प्रभूआ आत्माआ मामेहे वास कोईत होय तिये माहु अभिषेक कोल्यु होय त्याकोता का आय गोरब्योहो सुवार्ता कोईली तिये माहु तोईत मेकलेल्याआ सुटीत आना आंधलाहा फासी पालता आवे घोषणा कोईली , दाबल्यो जात होय त्याहा सोडवीत मोकलित
\v 19 देवाची कृपाआ घोषणा कोईली
\v 20 फासी तिये पुस्तक बंद कोईत आपाआ पावरोहो फासी आप्यी आना तो निसे बोहू प्रार्थना सभामे आखाआ नजर त्याआपो टिपाईत रोली ओती
\v 21 तेहालाम तिये कोहू सुरवात कोअयी आज तुमु उनाईनरोल्या शास्त्राआ वचन पुरो उवे
\v 22 हरएक माहे त्याआ वाहवा कोईत ओते त्याआ सोबिमरोत जे हाजी वचन आवीत ओते , त्यापो आखे चक्कित उवे ओते ते कोल्यो , नाहाकोत ओ योसेफाआ पोऱ्या नाहा होय ?
\v 23 फासी येशूने त्याहा कोल्यो , खरोज तुमु माहु को उनावायू, ओ वैदया तू माअकोता हाजो को कफर्णहुमात ज्या गोठी आमुहू तोह्बारामे उनाअयो होय त इंही ए को
\v 24 ताहा येशु त्याहा कोल्यो , "आय तुम्हामे खोरोज कोतलू का कोडोबीही संदेष्टाहा आपाआ गावामेहे मान सम्मान ने जोड्त्लू
\v 25 आय तुम्हामे खोरोज कोतलू, इस्राएंलोमे एलियाआ टायमोमें जेव्हा जुग बंद उवे ओते आना साडे तीन वर्ष पर्यंत आखे देशुम भिवाड्नारू दुष्काळ पोडीत ओतु तेहालाम तियाअ जागापो मोजित आविलो नाहा ओतो रोंडाली कोल्यू
\v 26 परंतु सिदोन भागोमेऱ्या सारफथ इही एक विधवाहा सोडीत बिहीरा रोंडाली त्याही एलीयाहा मोक्ल्यीत नाहाआत्लू
\v 27 आना एलिया संदेष्टाआ कालामे इस्रायेल माय जाखो कोडी माहे ओते परंतु त्यामेरोत सिरीया माय रोणाआरा नमानाआ व्यतिरिक्त बिहराहा शुध्द कोल्यु नाहाआत्लू
\v 28 जाहा यहुदियाअत्राआ ओ उनाअयो मंदिर त्याहा जाखो खोत आवयू
\v 29 ते उभे रोल्या आना त्याहा गावोबारथे मोकलित आपिलू ते त्याहा डोगोओ कडेवर घेऊन गोये ज्यापो त्याआं गाव ओते , याकोअता का त्याहा तियाअ काडापोरोत निसे टाकी आपिलो
\v 30 पोन तो त्यामरोत निहित आपाआ वाटी निहित जातलू गोल्यो
\v 31 फासी तो गलीलामे कफर्णहुम गावी निसे आवयू आना शब्बाथ तेदीही संदेश आपुहू लाग्यू
\v 32 माहे त्याआ संदेशापोरोत आश्चर्य चकित उवे काहाके त्याआ संदेश अधिकाराआ कोल्यो ओतु
\v 33 त्याआ जागापो प्रार्थना सभाम एक माहहू ओतु तीयाम दुष्टआत्मू वास कोअल्यू ओतु तो आवाजोमें आअडयु
\v 34 ऐ , येशु नासरेथकरा, तू आमापोरोत नाहाकोत अपेक्षा कोअत्लू? नाहाकोत तू आमाकोअता नाश कोइलाकोअता आवयू होय ? आय ताहु ओळखीतल्यो होय का तू परमेश्वराआ पवित्र माहुहू होय
\v 35 येशूने त्याहा धमकीवाई कोल्यो, ठावकू रो , यामेरोत बारथे निहा यापो खराब आत्मावाही तियाअ माअहुहू मांहाहा आगाडी त्याहा आसटयू आना त्याहा किबी नुकसान न ओतु त्यामरोत बारथे निघाल्यू
\v 36 आखे माहे चकित ओते ते एक दिहीराआरी गोगीत ओते , ओ केहलो वचन होय ? अधिकार आना सामर्थ्यावाही दुष्ट आत्माहा त्याहाभी आज्ञा आपित होयेआने त्यामरोत निहित जातेहे
\v 37 तिया भागुम आसेपासे हरएक जागापो त्याविषयी सुवार्ता प्रचार उवी
\v 38 तेहालाम येशु प्रार्थना मिटीगीमेहे रोत उठीत शिमानाआ कोओ गोल्यु शिमानाआ हावोहेहे जाखो जोरू आवयू ओतु तीयाहा येशुहू मदत कोअला विनंती कोअयी
\v 39 तेहलामेहे तिये जागे जात कोईत जोराहा कोयू आना जोरू जातुरोयु आना ती त्याआ सेवा कोहू लागीई
\v 40 जाहा दिहीबुदिलावेले टायमोमें त्याआरोत आगेंआगें माद्वाड्यो ओते , ते आखे त्याजागे घेऊन आव्ये तिये आपाआ आथे त्यांपो मेकीत प्रत्येकाहा हाजो कोल्यु
\v 41 त्यांमे वारहूमेरोन/ वारजोआमरोन खराब आत्माआ आअडित बारथे पोडीत ओती, “तू परमेश्वराआ पोऱ्या होय ”, परंतु तिये त्याहा गोगुहू नाहा देदे काहाके ते ओळखीतल्यो ओते , “तो ख्रिस्त होय ”,
\v 42 फासाड़ी दीही उगीतकोईत तो निहित जंगलूम गोल्यो तेहालाम माहे जमाव त्याआ होद कोईत त्याआ जागे आव्ये आना आपमोरोत जाऊ कायना कोईत त्याहा विनंती कोईत ओते
\v 43 पोन तिये त्याहा कोल्यो परमेश्वराआ राज्याआ सुवार्ता बिहरागावूम पण कोअला होय काहाके माहु त्याकोता मोक्ल्यीत होय
\v 44 आना याआ प्रकारे तो यहुदी प्रार्थना सभाम हमेशा संदेश आपित ओतु .
\c 5
\p
\v 1 जाहा गोर्दी परमेश्वराआ वचन उनाएलाकोअता त्याजागे जात ओती, आना गनेसरेताआ तलावोओ किनारापो उबु ओतु, फासाड़ी एहलो उवे
\v 2 का तिये तलावोओ काठी बेन नाव उबी मेकली देखल्यी, आना कोळी निसे उतरित जाली तुवीत ओते
\v 3 तिया नावोमेरोत एक जो शिमोन नावाआ ओतु, सोडवीत तिये त्याहा विनंती कोअयी का किनारापोरोत थोड सेटे घेऊन साल तेहालाम तो बोहित माहुंहु मोचाण्यापोरोत शिक्षण आपुहू लाग्यू
\v 4 जाहा ती गोठी कोत उवी तेहालाम शिमोनाहा कोल्यो , नीसेजा घेऊन साल, आना मासे तोईतलाकोअता जालो टाका
\v 5 शिमोनने त्याहा उत्तर आपिलू, "ओ गुरुजी, आमुहू पुरो राती मेहनत कोल्यु आना किबी तोअये नाहा; तेबी तुमाआ कोअल्यावाही जाली टाकोहो "
\v 6 जाहा तिये तेहलूज कोल्यु, ताहा जाखो मासे एखटो उवे, आना त्याआ जालो फाटू लाग्या
\v 7 यापोरोत तिये आपाआ होबतीई जे बिहीरा नावापो ओते , कोल्यो का आविलो आमाआं मदत को, आना ते आविलो बेनु नावे इहिंजा पाअये का ते बुडहू लागाडीत
\v 8 ऐ पालहु शिमोन पेत्र येशूउ गुडू पोडीत कोल्यो , "प्रभुजी, मापोरोत जा, काहाके आय पापी मांहु होय !"
\v 9 काहाके एवडे मासे धरणाआ काहाके त्याहा आना त्याआ आरी ओते त्याहा खुप नवल वाटेम,
\v 10 आना तेहलूज जब्दीचा पुत्र याकोब आना योहानाआ पण जे शिमोन आरी गोवाद्या ओते , थक्क उवोताहा येशुनी शिमोनाहा कोल्यो , "नाहा बित ; ओमे पोरोत तू माहुहुं जिवंत तोअही"
\v 11 फासाड़ी ते नावोओ डेगार घेऊन आव्ये आखे किबी सोडीत त्याआ फासाडी चालीलो लागाडीत
\v 12 तेहालाम तो उनाआ गावोम ओतु, ताहा तीइही कुष्ठरोग लागल्यो एक मांहु आवयू; आना तो येशुहू पालहु गुडू पोडीत आना विनंती कोअयी, "ओ प्रभुजी जर ताआ इच्छा होय ताहा माहु हाजो कोहू सेकतेहे"
\v 13 तिये आथे आगाडी कोईत त्याहा स्पर्श कोल्यु आना कोल्यो , माआ इच्छा होय , तू हाजू ओतगोल्यु जावा "आना तिया कुष्ठरोग लागेज हाजू पोयो
\v 14 फासाड़ी तिये त्याहा निक्षून कोल्यो , "कोडाआ नाहा कोहू , पण जात आपाआ खुद : ला याजकाहा देखाड, आना आपाआ हाजो उविलाविषयी जे किबी मोशेई नेमित आप्योत्यावाही त्याहा अर्पण को का त्याआपो साक्ष बोने
\v 15 पोन त्याआ गोठी फासी फैलीत गोयी, आना गर्दीइ गोर्दी त्याआ उनाएलाकोअता आना आपाआ बिमारीमोरोत हाजो उविला याकोअता एकठे उवे
\v 16 पोन तो जगलूम जुदो जात प्रार्थना कोईत ओतु
\v 17 एक तेदीही एहलो उवे का तो शिक्षण आपित ओतु, आना परुशी आना शास्त्राध्याक तीइही बोहितरोलो ओते जे गालीलामे आना यहुदियाहा हरएक गावोमेरोत आना यारुश्लेमामोरोत आव्ये ओते , आना हाजो कोइलाकोअता प्रभूऊ सामर्थ्य त्याआ आरी ओती
\v 18 आना पाला माहे एक मांहाहा जो लोखवू उवल्यु ओतु, खाटलापो लावीत आना ते त्याहा विसमे लेत जाहू आना येशूउ आगाडी मेकीईला प्रयत्न कोते ओते
\v 19 जाहा गर्दीइ कारनोकोईत त्याहा माय नाहा घेऊन जाऊ सेकेले ताहा तिये कोओपो सोडवीत आना नाल्ये सेटे कोईत, त्याहा खटलाआरी विसमे येशूउ आगाडी उत्ताऱ्यो
\v 20 तिये तिया विश्वास पालीत त्याहा कोल्यो , "ओ मांहु , ताआ पापापो क्षमा उवी होय "
\v 21 तेहालाम शास्त्री आना परुशी वादविवाद कराय लागाडीत , "ओ कोडू होय जो परमेश्वराआ निंदा कोअत्लू? देवोहो सोडीत फासी कोडू पापापो क्षमा कोहू शकतो?"
\v 22 येशूने त्याआ मोनाआ गोठी होमजीत, त्याहा कोल्यो , "तुमु आपाआ मोनामे नाहाकोत फूस कोईत होय ?
\v 23 सोपो नाहाकोत होय ? नाहाकोत ओ कोअलो का "ताआ पापापो क्षमा उवी होय " पोन ओ कोअलो का "उठ आना चाल"?
\v 24 पोन यकोअता का तुम्हामे होमजो का माहाहा पोऱ्याहा धोरतीपो पापापो क्षमा कोअलाआ पण अधिकार होय " त्याने तिया लाखवावालामेथू कोल्यो , "आय ताहु कोतलू, उठ आना आपाआ खाटलो विसित आपाआ कोआ निहित जा"
\v 25 तो लागेज त्याआ आगाडी उठ्यू , आना ज्यापो पोडीतरोल्यु ओतु त्याहा विसित , देवाची स्तुती कोईत आपाआ कोआ निहित गोल्यो
\v 26 तेहालाम आखे थक्क उवे आना देवाची महिमा कोहू लागाडीत आना जाखो घाबरील्यो कोइत्लु लागाडीत , "आज आमुहू ओनजानी गोठी देखल्यी!"
\v 27 तिया फासाड़ी तो बारथे गोल्यो आना लेवी नावाआ एक जाकातदाराला जकातीइ नाकापो बोहीतरोल्यु पाल्यू , आना कोल्यो , "माआ फासाडी आव"
\v 28 तेहालाम तो आखे सोडीत उठ्यू , आना त्याआ फासाडी गोल्यो
\v 29 तेहालाम लेवीणे आपाआ कोअमे त्यांकोअता एक वोडी मेजवानी आप्यी ; जकतदाराआ आना बिहरे माहे जे त्याआ आरी रोटूखाहू बोह्ये ओते , एक वोडी गोर्दी ओती
\v 30 यापोरोत परुशी आना शास्त्री त्याआ शिष्यांआ ओ कोत कुरकुर कोहू लागाडीत , "तुमु वासुलीदार आना पापी माहे काहा खाता-पितात"
\v 31 येशूने त्याहा उत्तर आपिलू, "वैद्य हाजाकोअता नाहा ताहा, पण बिमाऱ्याकोता गरजेए होय
\v 32 आय धार्मिकोअता नाहा, ताहा पापीही पश्चातापासाठी होदिलापो आवयू होय "
\v 33 तिये त्याहा कोल्यो, योहानाआ शिष्य ताहा आरी उपास कोअता आना प्रार्थना कोईत रोत्ले, आना तेहलूज परुश्या शिष्य पण, पण तांआ शिष्य ताहा खाता-पितात"
\v 34 येशू त्याहा कोल्यो , "नाहाकोत तुमु वेहवालाताआरी, जोपोरोत वारराजू त्याआ आरी रोही , उपास कोईतलेई सेकतेहे?
\v 35 पोन ते दीही आविलो, तीयाम नवरदेव त्यामरोत जुदो कोल्योओ जानारू , तेहालाम ते तिया दिहोम उपास कोअनारू "
\v 36 त्याआ एक फासी दाखलू पण त्याहा आखिलो: "कोडु मांहु नवो आंगडे फाडीत जन्या पोतदाहा ठिबकू नाहा लागाडीत, नाहा ताहा नवो फटीत जानारू आना ते ठिबकू जुनामेहे एखतेउवणारे नाहा
\v 37 आना कोडु नवो द्राक्षरस जुनो बुधलाम नाहा पोईत, नाहा ताहा नवो द्राक्षरस बुदालाहा फटीत वोहीत जानारू आना बुधलाआ पण नाश उवे
\v 38 पोन नवो द्राक्षरस नवो बुधलाम पोओयो जोवे
\v 39 काडेलु मांहु जुनो द्राक्षरस पित नोवाआ इच्छा कोअत्लू काहाके तो कोल्यो होय , का जुनोज हाजू होय ".
\c 6
\p
\v 1 फासाड़ी शब्बाथआ तेदीही तो खेतामेरोत जात ओतु आना त्याआ शिष्य कोंहे तोडीत -तोडीत आना ओतु कोईत सोलीन खायलो जात ओते
\v 2 तेहालाम पारुश्यामरोत केते जोओ कोहू लागाडीत , “तुमु ते काम काहा कोअता जे शब्बाथाआ तेदीही कोअला योग्य नाहा?”
\v 3 येशूने त्याहा उत्तर आपिलू नाहाकोत तुमु ओ वाचले नाहा काहा दावीदे जेव्हा तो आना त्याआ हेगांति पुखे ओते ताहा नाहाकोत कोल्यु?
\v 4 तो केहलु परमेश्वराआ कोअमे गोल्यो आना भेटीई रोटा खाद्योओ ज्याहा खाअलाकोता याजकाहा सोडीत दिहीराहा खाअला योग्य नाहाआत्लू आना आपाआ दोस्ताहा पण आपिलू
\v 5 आना तिये त्याहा कोल्यो , माअहा पुत्र शब्बाथ दिहिओ प्रभू होय
\v 6 एहलो उवे का कोडला बिहीरा शब्बाथ च्या तेदीही तो मंदिरोम जात हिकुहू लाग्यू आना तीइही एक माहुहू ओतु आना तिया आथे उगतगोल्यू ओतु
\v 7 शास्त्री आना परुसी त्याआपो दोष लागाडिया योग्य वेल जोडोन्याहा नदोम ओते का पाल्हू शब्बाथआ तेदीही हाजो कोअत्लू का नाहा
\v 8 पण तो त्याआ फूस होमाजाडीत ओतु; त्यापोत तिये उगालू आथाआ माहुंहु कोल्यो , “उठ मायज उबु रो ”, तो उठित उबु रोला
\v 9 येशूने त्याहा कोल्यो , आय तुम्हामे ओ फुसल्यू का शब्बाथ च्या तेदीही काहा योग्य होय हाजो कोअला का वाईट कोअला जीवोहो वासाडीतो का नाश कोईओलो?
\v 10 तेहालाम तिये चारही सेटे तियाअ आखाहा पालहु तिया माहुंहु कोल्यो , ताआ आथे सेटू को, तिये तेहलूज कोल्यु आना तिया आथे हाजू ओतगोल्यु गोल्यो
\v 11 पोन ते आअडितकोईत आअडीन एक-दुसऱ्याला कोहू लाग्यू का आपु येशूआरी नाहाकोत कोईओलो?
\v 12 तिया दिहोमे तो प्रार्थना कोइलाकोअता गोल्यो, आना परमेश्वराआ प्रार्थना कोअलाआ आखे रात काढीत टाक्यी
\v 13 फासाड़ी दीही उजातोउलो तेहालाम तिये शिष्यांआ हादीत त्यामरोत बाराजोहो निवडीत लेधलो, आना त्याहा प्रेषित कोल्यो
\v 14 आना ते ओ होय : सिमोन त्याआ नाव तिये पेत्र पण मेक्ल्ये , आना तिया पाही आंद्रिया आना याकुब आना योहान आना फिलीप्प आना बर्थलमय,
\v 15 आना मतय आना थोमा आना अल्फीई पोऱ्या याकोब आना सिमोन जो जिलोट आखिलो जात ओतु
\v 16 आना याकोबाआ पोऱ्या यहुदा आना यहुद इसाकरीयात जो त्याहा तोईत आपणारो बोल्यू
\v 17 तेहालाम तो त्याआ आरी उतरित हारको जागापो उबु रोला आना त्याआ शिष्याआ वोडा टोला आना आखे यहुदा आना यरुशलेम आना सोर आना सोदाआ समुद्राआ मेरेरोत जास्तीज मांहे,
\v 18 जे त्याआं उनाईला आना आपाआ बिमारीही हाजो उविलाकोअता त्याजागे आव्ये ओते आना खराब आत्मावांहि पिडलेले मांहे पण हाजो कोल्यु जात ओते
\v 19 आखे त्याहा स्पर्श कोअला इच्छा कोईत ओते काहाके त्यामरोत सामर्थ्य निहित आखाहा हाजो कोईत ओते
\v 20 तेहालाम तिये आपाआ चेलाही पालहु कोल्यो , धन्य होय तुमु जे नम्र होय , काहाके परमेश्वराआ राज्य तुमाआ होय
\v 21 धन्य होय तुमु जे फुके होय काहाके ते तृप्त कोल्यु जानारू होय , धन्य होय तुमु जे ओमे रोडतले काहाके ओअही
\v 22 धन्य होय तुमु जेव्हा माहाहा पोऱ्याकोता तुम्हाआरी मांहे तुमाआ द्वेष कोअनारू आना तुम्हामे काढीत आपी आना तुमाआ निंदा कोअनारू आना तुमाआ नाव वाईट होमजीत काढीत टाकही,
\v 23 तियाअ तेदीही आनंदावाही उडीत माईलाआ काहाके पाला , तुम्हाकोअता होर्गाम वोडो फोल होय ; त्याआ आगलाडाया आरी पण भविष्य वक्ताआरी पण ऐहलेच कोईओलो
\v 24 पोन हाय तुमापो जे ओमे श्रीमंत होय काहाके तुमु आपाआ सांत्वन मिलवीत लेधलो होय
\v 25 हाय तुमापो जे ओमे तृप्त होय काहाके फुके होय हाय तुमापो जे ओमे ओहीत होय काहाके दुख कोअनारू आना रोडे
\v 26 हाय तुमापो जेव्हा आखे मांहे तुम्हामे हाजो कोअही काहाके त्याआं आगडीडाये पण खोटो संदेष्टाआरी ऐहलेच कोईत ओतु
\v 27 पोन आय तुम्हाआ उनानाराहा कोतलू का आपाआ दुष्मनापो प्रेम को; जो तुमाआ दुश्मन होय त्याआ हाजो को
\v 28 जो तुम्हामे शाप आपी त्याहा आशीर्वाद दया, जो तुम्हामे बदनाम कोअत्लू, त्याकोता प्रार्थना को
\v 29 जो ताआ उनाआ गालोपो थापोड देही आगडी बिहरु गाल पण आगाडी को; आना जो तांआ डोगलो सांडाडतलू त्याहा बनियन ए घेऊन जॉहु विरोध कोहू नाहा
\v 30 जो कोडु ताअही मांगनारू त्याहा आप ; आना जो ताआ वस्तु मागित लेही त्यापोरोत मागहु नाहा
\v 31 जेहलो तुम्हामे लागेहे का मांहे तुम्हाआरी कोअनारू तुमु पण त्याआरी तेहलूज को
\v 32 जर तुमु आपाआ प्रेम कोअनारापोज प्रेम कोअनारू ताहा तुमाआ नाहाकोत जाखो ? काहाके पापी पण आपाआ प्रेम कोअनारापो प्रेम कोअता
\v 33 जर तुमु आपाआ हाजो कोअनाऱ्या उपऱ्यो हाजो कोअता त्यामे तुमाआ नाहाकोत जाखो ? काहाके पापी पण ऐहलेच कोअता
\v 34 जर तुमु उद्धार आपी त्याआरोत फासी लेअला आशा तेहित होय ताहा तुमाआ नाहाकोत जाखो ? काहाके पापी पाप्याहा उद्धार आपोहो का तो तेवडोग फासी मेलविनारू
\v 35 पोन आपाआ दुष्मनापो प्रेम को आना हाजो को आना फासी जोडीला आशा तोहुं नाहा , आना उधार दया; आना तुम्हाकोअता वोडो फोल होय आना तुमु परत्पराआ पोऱ्ये ठराविलो काहाके तो त्यांपो जे त्याआ आभार मानणारु नाहा आना वाईटापो पण दयालु होय
\v 36 जेहलो तुमाआ आबहू दयालु होय तेहलूज तुमु पण दयालु व्हा
\v 37 दोष लागाडहु नाहा , कहाकेतुमापो पण दोष लागाड्यू जानारू नाहा दोषी ठेरवूहू नाहा , म्हणजे तुम्हामे पण दोषी ठेरव्यो जानारू नाहा बिहराहा क्षमा को म्हणजे तुम्हामे पण क्षमा कोअयी जाइअलो
\v 38 दया म्हणजे तुम्हामे पण आपिलू जानारू मांहे माप दाबीन- दाबीन आना आलाडीत आना हिग पोईत तुमाआ पोदर कालतेहे काहाके ज्या मापोवांही तुमु आपहा त्याआ मापोवांही तुम्हामे पण आपिलू जाइअलो
\v 39 फासाड़ी तिये त्याहा एक उदाहरण कोल्यो , "नाहाकोत आंधलू आन्दालाहा वात कोहू शकतो नाहाकोत? नाहाकोत ते बेन खाडामेहे पोअनारू नाहा?
\v 40 शिष्य आपाआ गुरुपोरोत वोडू नाहा पण जो पुरो हिकीही तो आपाआ गूरुहोस उवे
\v 41 तू आपाआ पायहोओ डोआमेऱ्यूं कोचाराहा काहा पालत्लू? आना आपाआ डोआमेऱ्यूं कोसरू होमाजाडीत नाहा?
\v 42 तू आपाहाच डोआमेऱ्यो कोचाराहा पालीत नाहा ताहा आपाआ पायहोहो केहलो कोहू शकतो, ओ पाही थोबिलो जा ताआ डोआमेऱ्यूं कोसरू काढीत आपुहू काहा? ऐ कपटी पहीले ताआ डोआमेऱ्यूं कोसरू काड, फासाड़ी जो कोसरू ताआ डोआम होय त्याहा हाजा प्रकारे पालहु काढहु सेकेहे
\v 43 कोडलो हाजो साड नाहा, जो बिनकामोओ फोल लेतावणारूएन कोडलो बिनकामोओ साड नाहा जे हाजो फोल लेतआविही
\v 44 हरएक साड आपाआ फलोपारोत ओलख जाहो काहाके मांहे काटाआ साडोपरोत अंजीर तोडीत नाहा आना बोराआ साडोपरोत द्राक्ष तोडीत नाहा
\v 45 हाजू माहुहू आपाआ मोनोमेहे हाजा भांडारामोरोत हाजा गोठी काडत्लू आना वाईट माहुहू आपाआ मोनोमेहे वाईट भांडारामोरोत वाईट गोठी काडत्लू काहाके जे मोनामे पाअये होय तोच सोबिम येत
\v 46 जाहा तुमु माआ कोअलो मानीत नाहा ताहा माहु ओ प्रभू, ओ प्रभू काहा कोतले ?
\v 47 जो कोडु माआहने आवत्लू आना माआ गोठी उनाईत त्याहा मानीत होय आय तुम्हामे कोतलू तो कोडाहोस होय
\v 48 तो तिया माहुहुहोस होय जीआ को बोनाविलावेले जमीन उंडो खोदित खोड्कापो गुडू रर्च्योहो आना जेव्हा खाड आवयू ताहा पाअयोंआ धारा त्याहा लाग्या पण त्याहा आलाडहु शकल्या नाहा काहाके ते पक्को बोन्यो ओते
\v 49 पोन जो उनाईत मानीत नाहा तो तियाअ माहुहुहोस होय जीआ धरतीपो बिना गुडाहा को बोनाड्ल्ये जेव्हा त्याहा धारा लाग्या ताहा ते लागेज पोडीत गोये आना निसे पोडीत तिया नाश ओतगोल्यु गोल्यो.
\c 7
\p
\v 1 जाहा ते माहुंहु ए आखे गोठी आखीत आप्यी ओती, तेहालाम काफार्नाहम मेहे आयु ताहा
\v 2 तीइही कोडू उनाआ सुबेदारांआ एक दास जो तिया गोमनारू ओतु, बिमारीम मोअनारू ओतु
\v 3 तिये येशुऊ चर्चा उनाईत यहुदिआ कोल्यो आबाहोस ए विनंती कोअला त्याआ त्याही उबडो का आवीत माआ दासाहा हाजो कोअही
\v 4 ते येशू त्याही आव्ये, आना त्याहा विनती कोईत कोहू लागाडीत , "तो याआ योग्य होय का तू याआ याकोअता ओच कोअही,
\v 5 काहाके तो आम्हा जातीपो प्रेम कोअत्लू, आना तीयेज आम्हा प्रार्थना कोओहो बोनाडहि होय "
\v 6 येशु त्याआ आरी गोल्यो, पण तेहालाम तो कोअरोत सेटे नाहा ओतु, ताहा सुभेदाराही त्याआ त्याही जाखो दोस्तापोरोत कोत मोकल्योहो, "ओ प्रभू, दु: ख विसीत नाहा, काहाके आय याआ लायक नाहा का तू माआ छता निसे आवजी
\v 7 याज कारनोवाही माहु ताआ योग्य होमाज्या का आय ताआ त्याही आवी , पण वचन पण कोतल्यो ताहा माआ पावर हाजू ओतजाय
\v 8 आय ताहा ताबेदार माहुहू होय , आना शिपाई माआ आथोमेहे होय ; एक जेव्हा एकाहा कोय, "जा; ताहा तो जात्लू; आना बिहराहा कोतलू, "आव , तो आवत्लू, आना आपाआ कोड्ल्या उनाआ दासाहा का ओच " को; ताहा तो तीयाहा कोअत्लू"
\v 9 ओ उनाईत येशुहू आश्चर्य उवे आना तिये सोब फेरवित तिया गोर्दी जी त्याआ फासाडीच आवीत ओती, कोल्यो , "आय तुम्हामे खोरोज कोतलू का माहू इस्रायला मेहे बी एहेलू विश्वास पाल्यु नाहा
\v 10 आना मोकलील्या माहुहु कोआ जात तियाअ दासाहा हाजो कोल्यु
\v 11 थोडो दिहोनंतर ते नाईन नावोओ उनाआ गोये त्याआ शिष्य एक वोडी गोर्दी त्याआ आरी जात ओती
\v 12 जाहा तो नगराआ फाटलो जागे पोतल्यू, तेहालाम पाला, माहे उनाआ मोअलाहा लेत जात ओते ; तो आपाआ आयहीई एकुच पोऱ्या ओतु, आना टी रोंडाली ओती; आना नागराहा जाअखो माहे त्याआ आरी ओते
\v 13 तीही पालीत प्रभूहु दया आवयी, आना तिये कोल्यो , "रोडा नाहा"
\v 14 तेहालाम तो जागे आवीत तिरडीला स्पर्श कोल्योओ आना विसनारे थोबिलो गोये तेहालाम तिये कोल्यो , "ओ जुवाने आय ताहु कोल्यो होय , उठ !"
\v 15 तेहालाम तो मोल्यू उठित बोहू , आना गोगीला लाग्यू तिये त्याहा त्याआ आयहि त्याही होफहोपिन आपिलू
\v 16 याआ मुळे आखे बितकोईत उवे, आना ते परमेश्वराआ गौरव कोईत कोहू लागाडीत , "आम्हा माय एक वोडू भविष्य वक्ता उत्पन्न पोयो होय आना परमेश्वराई आपाआ माहाहूपो कृपा नजर कोअयी"
\v 17 आना त्याआ विषयी ए गोठी आख्यो याहुदियाश होय आजू बाजुऊ आखे त्याहा पसरीत गोयी
\v 18 योहानाआ त्याआ शिष्यांनी आव आखे गोठीई सुसमाचार आप्यू
\v 19 ताहा योहानावाही आपाआ शिष्या मायारोत बेनुहू हादीत प्रभू त्याही ओ फुसुहू मोकल्ये, "नाहाकोत आवनारू तांहुज होय , नाहा ताहा आमुहू बिहराआ वाट पालहू?"
\v 20 ते त्याआ जागे आवीत कोल्यो "योहान बाप्तिस्मे आपणारो आमुहू ओ फुसुहू मोकल्योहो होय नाहाकोत आवनारू तांहुज होय , का आमुहू बिहराआ वाट पाल्हू?"
\v 21 तिया वेळेपू तिये जास्तीज जोह बीमारी मायारोत आना पिडा मायारोत, आना खराब आत्मू मायारोत सोडव्यो; आना जास्तीज आंधलाहा हाजो कोल्यु
\v 22 आना तिये त्याहा कोल्यो , जे आखो तुमु पालील्यो आना उनाईत होय , जात योहानाआ कोत दया; आंधले पालल्ते आना लेगडे सालुहू कुष्ट माद्वाड्यो शुद्ध कोअल्यो जातेहे बारथे उनाहू लागत्ले आना मोल्या उठाड्यो जातेहे आना गरीबोहो सुवार्ता उणाडी जाहो
\v 23 धन्य होय ते माहे माआ विषयी अळखळत नाहा"
\v 24 जाहा योहानाआ मोकलील्ये माहे जातल्या गोयी फासाडी येशू योहानाआ विषयी माहुंहु कोहू लाग्यू ," तुमु जगलूम नाहाकोत पालुहू गोये ओते ? नाहाकोत तिही हालत ओते तियाअ बोरुला?
\v 25 ताहा फासाड़ी तुमु नाहाकोत पालुहू गोये ओते ? नाहाकोत कोमल आंगडे पेआडील्यो माहुंहु ? पाला? जो भडक आगडे काल्त्लू आना हुख, चैन माय रोत्ले, ते राज वाडामे रोत्ले
\v 26 ताहा नाहाकोत पालुहु गोये ओते ? नाहाकोत कोड्ल्या भविष्य वक्त्या? ओ , आय तुम्हुहू कोतलू, नहाते भविष्य वक्ताआ पण वोडाहा
\v 27 ओ तोज होय , ज्याआ विषयी लेखाल्या होय : "पाला आय आपाआ दुतोहो ताआ आगाडी- आगाडी मोकलितलु, जो ताआ आगाडी ताआ मार्ग हीदू कोअही"
\v 28 आय तुम्हामे कोतलू का जे बोई पोरोत जनम्यो होय , त्याआ मायारोत योहानाआ पेक्षा वोडू कोडूच नाहा: पण जो परमेश्वराआ राज्याम हनामेहानो हानू होय , तो त्याआ पेक्ष्या पण वोडू होय "
\v 29 आना आखे साधारण माहु उनाईत को वसूल कोआनाराहा जकात बायणो हाथी पण योहानाआ बाप्तिस्मे आपित परमेश्वराआ खोरो जाईत लेधलो
\v 30 पोन परुसी आना शास्त्री यांहि त्याहा बाप्तिस्मे न आपित परमेश्वराआ संकल्पाल व्यर्थ कोल्यु
\v 31 "आखरी: आय आव युगाआ लोकांची उपमा कोडाआ आपुहू का ते कोडाहोस होय ?
\v 32 ते तियाअ पोऱ्या सारखो होय जो बाजारामे बोहितरोलो एक दिहीराहा आयडीत कोतेहे, "आमुहू तुमाआ याकोअता पावी वाजवली, आना तुमु नाशे नाहा; आमुहू आअडीलो कोल्योओ, आना तुमु रोडीलो नाहा!"
\v 33 काहाके योहान बाप्तिस्मे आपणारो नाहा भाकर खायलो आवयू नाहा द्राक्ष रोह पीत आवयू आना तुमु फासाडी तीयाम दुष्ट आत्माआ होय ;
\v 34 माहाआ पुत्र खातपितो आवयू होय , आना तुमु सांगतात पाला ओ ओड्ख्यू आना होराड्यु मांहु जाकातदाराआ आना पाप्याआ हेगांति होय
\v 35 पण ज्ञान आपाआ आखे पोऱ्या त्यापोरत खोरो ठेरवीही गोये होय
\v 36 कोईत कोडु उनाआ परुश्याआ त्याहा विनती कोअयी का तो त्याआ आरी रोटू कोअही, आखरी तो तियाअ परुशीई कोआआ माय जात रोटू कोअला बोहू
\v 37 त्या नागरमेऱ्यो एक पापी बोयोआ ओ होमजीत का तो परुशीई कोअमे रोटू कोअला बोहू होय , संगमरमराआ वातीम हजुबास तेल लाविले,
\v 38 आना त्याआ गुडाआ जागे, फासाडी उबी रोत , रडीत ओयताहा त्याआ गुडाहा आहावावाही पिजाड्यू आना आपाआ मुडीई सिज्यावाही नुसीलो लागाडीत , आना त्याआ गुडाहा घडी -घडी चुंबन लेत त्याआपो हाजलावास तेल लागाडले
\v 39 ओ पालीत तो परुसी जिये त्याहा हादाडल्यो ओते , आपाआ मोनामे फूस कोहू लाग्यू , "केधी ओ भविष्य वक्ता ओयतर इये होमजीत लेदो रोतत्त्लो का जी ए त्याहा हिवीत होय ती, कोडू आना केहली बोयोआ होय काहाके ती पापी होय "
\v 40 येशूने त्याहा उतरे माय कोल्यो , "ओ शिमोन, माहु ताहु किबी तेबी कोओलो होय "तो बोलतुल्यो, "ओ गुरु कोअलो"
\v 41 "कोडु उनाआ सावकाराआ बेन कर्जदार ओते , एक पाचहोव आना बिहरु पन्नास दिनारोंआ ओतु
\v 42 जाहा त्याआ त्याही पोतादिलोकोअता किबी जोडयेहे नाहा तेहालाम तिये त्याहा क्षमा कोईत आप्यी , याआ याकोअता त्यामे कोडू त्याआरी जाखो प्रेम मेकीही?"
\v 43 शिमोनाआ उत्तर आपिलू, "माआ ध्यानाम ते ज्याहा तिये जाखो सोडीत आपिलू "तिये त्याहा कोल्यो , "तू हाजलुच फूस कोल्योओ होय "
\v 44 आना तिया बोथिई त्याही फिरीत तिये शिमोनाआ कोल्यो, "नाहाकोत तू आव बोयोहो पालीत होय ? आय ताआ कोअमे आवयू परंतु माआ गुडू तुवीलो याकोअता पाई आपिलू नाहा, पण तीही माआ गुडू आह्वावांही पिजाळीले आना आपाआ सिज्यावाही नुसल्यो
\v 45 तू माहु चुंबन आपिलू नाहा पण आना आय जोयरोत आवयू होय तोयोरोत तीही माआ पायाल चुंबन आण्यो सोडये नाहा
\v 46 तू माआ मुंडकापो तेल लागाडले नाहा पण इयेज माआगुडापू हजुबास तेल लागाडले होय
\v 47 याआ याकोअता आय ताहु कोतलू का यिई पाप जाअखो ओते ते क्षमा कोल्यु, काहाके इयेज जाखो प्रेम कोल्यु; पण ज्याआ थोडो क्षमा उवे तो थोडोज प्रेम कोअत्लू"
\v 48 आना तिये बोयोआ ला कोल्यो, "तांआ पाप क्षमा उवे;
\v 49 तेहालाम ते माहे त्याआ आरी रोटू कोअला बोह्ये ओते , ते आपाआ- आपाआ मोनामे फूस कोअला लागाडीत "तो कोडू होय जो पापोओ पण क्षमा कोअत्लू?"
\v 50 पोन तिये बोयोआ ला कोल्यो , "ताआ विश्वासा ताहु वासाडीत लेधलो होय , शांतीई निहित जा.
\c 8
\p
\v 1 त्यापासाडी एहलो उवे का येशु देवाच्या राज्याविषयी सुवार्ता कोत्लेताहा नगर- नगर आना गाव- गाव फिरीत ओतु त्याआ शिष्य पण त्याआ आरी रोत ओते
\v 2 त्याआ आरी किबी बोई पण रोत कोल्यू तिये माद्वाड्यो आना खराब आत्माआ त्यापोरोत सोड्व्ये ओते यामेहे मरिया मग्दालिनी नावाआ एक बोयोआ ओती तीही सात खराब आत्माआ त्यापोरोत सोड्व्ये ओते
\v 3 हेरोदाआ कारभारी खोजा याहा लाडी योहान्ना तेहलूज सुस्सना आना बिहीरा खूप बोई कोल्यू याआ बोई आपाहाच वस्तुवाही येशु आना त्याआ शिष्य याआ सेवा साकरी कोईत कोल्यू
\v 4 जाहा नगर- नगर मायारोत लोकांची गोर्दी त्यांही आवीत ओती तेहालाम तिये त्याहा एक दाखलू आखिलो,
\v 5 एक खेतीकोअनारू आपाआ बी पेईलाकाजे गोल्यो तिये जेव्हा बी पेहे तेहालाम किबी बी वाटेपो पोडये आना ते गुडाआ निसे तुडव्या गोये
\v 6 थोड़े खोड्कावलो धरतीपो पोडये ते पिगलो नाहाहोल्कोइत्ते उगविताज वोलीत गोये
\v 7 थोड़े बी काटामेहे पोडये ते वोद्येहे परंतु काट्यांमुळे दाबल्यो गोये
\v 8 थोड़े बी हाजा जमिनोम पोडये ते उग्येहे आना होव पट्ट पेक्षा जाखा फोल आव्ये याआ गोठी कोल्यो ओतलू वोडो आवाजोवाही कोल्यो , ज्याआ जागे ऐकावयास कान होय तिये उनाआ
\v 9 त्याआ शिष्यांनी त्याहा फ़ुस्ल्याआ आव दाखलाआ अर्थ नाहाकोत होय ?
\v 10 तो त्याहा कोल्यो , परमेश्वरआ राज्याविषयी गूढ जाईत लेअले तुम्हामे आपिलू होय परंतु बिहराहा देखाडील्यावेले आपिलू होय याकोअता का त्याहा देखाहे ओतलू पाल्हू कायना आना उनाईत ओतलू होमज्यू कायना
\v 11 आव दाखलाआ अर्थ एहेलू होय बी परमेश्वराआ वचन होय
\v 12 जे बी वाटेपो पोडये ओते ते ओ माहहू होय का वचन उनाईत तेहालाम सैतान आविलो त्याआ मोनोमरोत वचन काढीत लेहो यकोअता का ते विश्वास कोहू कायना आना त्याआं तारण ओवुहू कायना
\v 13 जे बी खोड्कावलो जमिनोम पोडये याआ अर्थ ओ होय जे माहहू जेव्हा वचन उनाईत आना आनंदावाही ग्रहण कोअता परंतु त्याआ विश्वास मजबुते नाहा कोईत ते किबी टायमोपोजा विश्वास कोअता आना परीक्षा आवयी का विश्वास मेकीत नाहा
\v 14 आना जे बी काट्यामेहे पोडये होय त्याआ अर्थ ओ होय का जे माहहू वचन उनाईत परंतु जेव्हा ते आपाआ वाटी जातेहे, तेहालाम चिंता धन आना जीवनोमे हुख दुख यामेहे दाबीन जातलेत्याआ उपो पक्को फोल आवीत नाहा
\v 15 आना हाजा धरतीपो पोड्ल्ये बी याआ अर्थ ओ जे माहहू जे हाजा आना खोरो मोनाकोईत वचन उनाईत त्याहा ते ग्रहण पण कोअता फासी ते आपाआ धीरावाही फोल आपत्ले
\v 16 कोडोबी दिवू बासनाआ नीसे ने मेकतलु होय आना ने खाटलाआ नीसे मेकतलु पोन त्याहा दिवठणीपो मेकतलू म्हणजे जे जागे आवत्ले त्याहा उजाआलो आपुहू गोयो
\v 17 प्रकट उवे नाहा एहलो किबी टापितमेकल्ये नाहा, आना किबी उघडकीस आविलो एहलो किबी गुप्त नाहा
\v 18 याकोअता लक्ष्य आपित उनाआ काहाके ज्यापो होय त्याहा जाखा आपिला आवे ज्यापोओ नाहा त्याआरोत जे देखाहे होय ते पण मागित लेधलो जाइअलो
\v 19 त्याआ वेले येशुऊ आयहि आना त्याआ पाही त्यांही आव्ये परंतु गर्दीवही ते त्याजागे जाऊ सेकेले नाहा
\v 20 याकोअता येशुहू कोल्यो गोये का ताआ आयहि आना पाही बारथे उभे होय ते ताहु मिलुहु इच्छिता
\v 21 परंतु येशूने उत्तर आपिलू, माआ आयहि आना माआ पाही ओ होय का जे परमेश्वराआ वचन उनाईत आना त्याहोस सालतेहे
\v 22 फाशे उनाआ तेदीही एहलो उवे का तो आपाआ चेलाआरी नावूमे सोढयू आना त्याहा कोल्यो , चाला आपु समुद्राआ तिवोल जाऊ तेहालाम त्याआ नाव सोडीत
\v 23 जाहा ते नाव चालती ओते येशु निंदेम गोल्यो समुद्राम वादोल उठो आना नावीमेहे पाई पोअहू लाग्यो आना ते संकटाम पोडये
\v 24 ते त्याआ जागे आव्ये त्याहा उठाडीत कोईत कोल्यो , “गुरुजी, आपु बुडूहु बाजीत रोल्या होय ” ताहा तो उठीत कोईत तिये वाराहा आना लाटांना धोमकाव्ये आना ते थोब्यो आना तियाअ जागापो निवांत उवे
\v 25 आना तिये त्याहा कोयो तुमाआ विश्वास किही ओतु पोन ते बितगोये ओते आना विहरीत गोये ओते ते आपसामेहे कोल्यो , आखिर ओ होय तेबी कोडू जो वारू आना पाई बेनुहू आज्ञा आपी आना ते त्याआ उनाईत लेदे
\v 26 फासी ते गालिलाआ भागुम पोतले जे गालील समुद्राआ तिवोल ओतु
\v 27 जेहलो ए तो किनारावपो उतरीलो नगरामेहे एक माहहू त्याहा मिल्यू तीयाम दुष्ट आत्माआ वास कोल्योओ ओतु जाखो समय पर्यंत तिये आगडे काल्ये नाहाआत्लू, आना कोआत रोला नेओतू परंतु काब्रामेहे रोत ओतु
\v 28 जेव्हा येशुहू तिये पालील्यो तो आअडित त्याआ गूडाम आवयू आना उचो आवजावाही कोल्यो , ओ परात्पर देवाच्या पोऱ्या, येशु ताहु मापोरोत नाहाकोत हवे? आय विनंती कोअत्लू का माहु पिडा आपुहू नाहा
\v 29 तिये तियाअ खराब आत्म्याहा तियाअ माहुमरोत बारथे निहालाकाजे हुकुम आप्यू काहाके तियाअ खराब आत्मावांहि तियाअ माअहुहू जाखो टायमोआ तोअल्यो ओते एहलो टायमोमें त्याहा हाकलेवाही बांधीत राखावली कोईत ओते परंतु तो हमेशा ते हाकील तोडीत टोकीत एहलो आना खराब आत्माआ त्याहा जंगलूम घेऊन जात एहलो
\v 30 तेहालाम येशूने त्याहा फ़ुस्ल्याआ, “तांआ नाव नाहाकोत होय ?” तिये कोल्यो , सैन्य , काहाके त्यामे खूप खराब आत्म्याआ ओते
\v 31 ते त्याहा विनंती कोहू लागाडीत का त्याहा अगाधकुपात जाऊ आपुहू कायना
\v 32 ओमे पाला , तोयोज तियाअ जागापो डोगोपो डुकराआ एक वोडू टोलु चोरतू ओते खराब आत्म्याआ विनंती कोअयी का आमुहू त्याआ माय जाऊ आपिलो तेहालाम तिये त्याहा आज्ञा कोअयी
\v 33 तिया टायमोमें ती अशुद्ध आत्माआ तियाअ माहुमरोत निहित तियाअ दुकरामेहे फोहयी आना ती डुकरे धडक गुगदीत जात तियाअ काडापोरोत निसे समुद्रामेहे बुडीत मोइत गोयी
\v 34 त्या डूकरे चारनारा ओ पालीत नाहित गोये आना नगर आना गोवोमेहे जात याविषयी कोल्यो
\v 35 फासाडीनंतर तीही माहे जे घोडये ते पालीलाकोता बारथे आव्ये ते येशुहू मिल्ये, आना ज्या माय खराब आत्माआ वास कोल्यु ओते तो माहहू येशूउ गूडाम बोहीतरोल्यु पेल्ल्लु तियाअ माहुई आगडे काल्ये ओते आना तो शुद्धीपो आवल्यु देखायू आना ओ पालीत आखे बितकोईत उवे
\v 36 जिये पालील्यो तियाअ माहु कोल्यो , अशुद्ध आत्माआ लागल्यो माहुहू केहलु हाजू पोयो
\v 37 यापो गीरासेन भागोमेऱ्या आखे रेहेवाशाही विनंती कोअयी का तिये तियाअ तीजागेरोत निहित जालो काहाके आखे बितगोये ओते तेहालाम येशु नावूमे आवयू आना फासी गोल्यो
\v 38 परंतु ज्या माहुमरोत अशुद्ध आत्माआ निघाल्यू ओतु तो येशुहू आपाआरी आविलाआ विनंती कोईत ओतु त्यापो येशूने त्याहा कोल्यो का ,
\v 39 कोआ जात जे परमेश्वराने ताकोअता कोल्यु ते आखे कोअलो, तेहालाम तो फासी गोल्यो येशूने जे किबी त्यांकोअता कोल्यु ते आखे नगरोत कोल्यो फिर्यु
\v 40 ओमे पाला , जेव्हा येशु फासिआवयु, तेहालाम माहे गोर्दीवाही त्याआ स्वागत कोल्यु काहाके ते त्याआ वात पालीत ओते
\v 41 तोयोज याईर नावाआ एक माहहू त्याजागे आवयू तो तियाअ जागाआ यहुदी धर्म सभांआ मुख्य ओतु तो येशूउ गूडाम आवयू तिये आपाआ कोआ आवे कोईत विनंती कोअयी
\v 42 काहाके त्याआ बारा वर्षाची पोऱ्यी मोअनारू ओती जाहा येशु जातु ओतु ते गोर्दीम त्यापो पोडीत जाहू कोअती ओती
\v 43 त्याआ जागापो एक बोयोआ ओती तीही बारा वर्षापोरोत रक्तस्राव उवनारा ओतु जे किबी तीयीआरी ओते तीही खोर्चू कोईत बोडवाहा आपित टाक्ये ओते परंतु ती हाजी उवी नाहाओती
\v 44 ती त्याआ फासाडी आवयी आना त्याआ आगडाआ गोंडाहा स्पर्श कोल्योओ ताहाज तीई रक्त आविला बंद उव्यो
\v 45 तेहालाम येशूने कोल्यो , ते कोडू होय , जीआ माहु स्पर्श कोल्योओ होय जेव्हा आखे नाहाकोत कोईत ओते पेत्र कोल्यो , आखे माहु ताहु वेडिले होय आना आखे तापो पोडीत होय
\v 46 पोन येशूने कोल्यो , माहु कोडूबी स्पर्श कोल्योओ होय , काहाके होमज्यू होय मामेरोत शक्ती बारथे निहथी होय
\v 47 तिया स्त्रीने जेव्हा पालील्यो का आय निकाहू शकली नाहा तेहालाम ती कापीत येशूउ गूडाम आवयी तीही आखे माअहाआआगाडी कोल्यो का आय त्याहा स्पर्श कोल्योओ आना केहलो लागेज हाजी उवी
\v 48 यापो येशूने कोल्यो पोयरयी, ताहु ताआ विश्वासा हाजो कोल्यु होय शांतीई जा
\v 49 तो गोगीतीज ओतु एतांम यहुदी धर्मसभाआ मुख्य याआ कोअमेरोत कोडु आव्ये आना कोल्यो , ताआ पोऱ्यी मरण पाव्यी होय ओमे गुरुहू मेहनत आपुहू नाहा
\v 50 पाच येशूने ओ उनाअयो , भिईलो नाहा, विश्वास तो , ती वासे
\v 51 जेव्हा येशु तिया कोअमे आवयू ताहा तिये आपाआरी पेत्र , योहान, याकोब आना पोऱ्यीइ आयहि आबुहू व्यतिरिक्त कोडाहीबी आपाआरी आवहू नाहा देदे
\v 52 आखे माहे तियाअ सोहीकोअता रडीत ओते दुखी उवनारा ओते येशु त्याहा बोलतुल्यो, रोडीलो बंद को काहाके ती मोयी नाहा परंतु हुवयी होय
\v 53 यापो माहे त्याआपो ओहल्ये काहाके त्याहा मोलुम ओते का पोऱ्यी मोयी होय
\v 54 येशूने तियाअ पोरी आथे तोअयू आना तीही आवाज आपित कोल्यो, “पोयरयी, उबी रो ”
\v 55 पाच आना तीई आत्माआ फासी आवयू आना लागेज उठित उबी रोली येशूने आज्ञा कोअयी का यीही किबी खाहुं दया
\v 56 पाच यापो पोऱ्यीइ आयहि आबहू जाखो थक्क उवे काहाके येशूने त्याहा आज्ञा कोअयी का जी घटना घोडीही होय ओ कोडाआ कोहू नाहा.
\c 9
\p
\v 1 फासाड़ी तिये बारा जोह हादीत त्याहा आखे दुष्ट आत्माआ आना माद्वड्याहा हाजो कोइला याकोअता सामर्थ्य आना अधिकार आप्यू
\v 2 आना त्याहा कोल्यो परमेश्वराआ राज्याआ प्रचार कोअला आना माद्वड्याहा हाजो कोइलाकोअता मोकल्ये
\v 3 आना त्याहा कोल्यो , "वाटेम किबी लेअलो नाहा काठी, खोली नाहा, रोटा नाहा, नाहा पोशा , नाहा बेन- बेन आगडे"
\v 4 ज्या कोडा उनाआ कोआत तुमु जाही, तिहीच रो, आना तिहीरोत फासी जा
\v 5 जो कोडु तुमाआ स्वागत कोईत नेओय, तियाअ नगरामारोत निहीलावेले आपाआ गुडाआ धूळ फोकडीत दया का त्याहा टी साक्ष रोही"
\v 6 आखिर ते निहित गावा गावून सुवार्ता प्रचार कोईत , आना प्रतेक माहुंहु हाजो कोईत फिरीत रोल्या
\v 7 देशाआ चोपट चा राजा हेरोद ओ आखे उनाईत घाबरील्यो गोल्यो, काहाके बीहरे कोल्यो का योहान मोल्यांमेरोत जिवंत होय ,
\v 8 आना कोढाबी एलिया देखायू होय , आना बेहरे भविष्य वक्ता मायारोत कोडु एक जिवंत पोयो होय
\v 9 पोन हेरोद कोल्यो योहानाआ ताहा आय मुड्को उडाळीलो कोल्योओ ओतु, आना ओमे ओ कोडू होय ज्याआ विषयाम ए गोठी उनाअ होय "आना तिये त्याहा पालीला इच्छा कोअयी
\v 10 फासाड़ी प्रेषित फासी आविलो आपु जे कोल्यु ओते ते -ते त्याहा सविस्तर कोअल्युताहा तो त्याहा आरी घेऊन बैथ सदा नावोओ गावोही एकांत जागे गोल्यो
\v 11 ओ होमजीत गोर्दी त्याआ फासाडी आवयी आना ते आनंदावाही त्याहा मिल्यू , आना त्याहा परमेश्वराआ राज्याआ गोठी कोहू लाग्यू आना हाजो होऊला इच्छा कोईत ओते त्याहा हाजो कोल्यु
\v 12 ताहा दीही बुडूहू लाग्यू तेहालाम बाराबी जोओ आवीत , "गोर्दी खोबोर दया का चारू साईटोमेऱ्या गावोमेहे जात आना वोह्तीई माय मोकलित खाअलाआ सोय कोईली , काहाके आमुहू ईहि उजाड जागाम होव"
\v 13 तिये त्याहा कोल्यो , "तुमुज त्याहा खाहुं दया" तिये कोल्यो , आमच्याकडे पाच रोटा आना बेन मासे सोडीत फासी किबी नाहा, परंतु होय , केधी आमुहू जात आव आखे माअहारोत याकोअता रोटू वेसातो लाविले ताहा उवे" ते माहे ताहा पाच हजारोंओ जागे पास ओते
\v 14 काहाके तीही पाच हजार माहे ओते तिये आपाआ शिष्यांआ कोल्यो , "त्याहा पन्नास -पन्नास जोह पंगतीही बोहाडीत दया"
\v 15 तिये तेहेज कोल्यु आना बोहाडीत देदे
\v 16 ताहा तिये ते पाच रोटा आना बेन मासे लेधलो, आना होर्गो त्याही पालहु आशीर्वाद मागीत्ल्यो, आना तोडीत -तोडीत शिष्यांआ आपित गोल्यो, का माहुंहु वोदे
\v 17 ताहा आखे खात तृप्त उवे आना शिष्यांनी उरील्योओ तुकडाकोईत बारा टोपल्या भॠण विसित
\v 18 जाहा तो एखालाम प्रार्थना कोईत ओतु आना शिष्य त्याआ आरी ओते , ताहा तीये त्याहा फ़ुस्ल्याआ, माहेमाहू नाहाकोत कोतेहे?"
\v 19 तिये उत्तर आपिलू, "योहान बाप्तिस्मे आपणारो, आना कोडु- कोडु एलिया आना कोडु ओच का जुनो भविष्य वक्त्या मायारोत जिवंत पोयो होय "
\v 20 तिये त्याहा फ़ुस्ल्याआ, "परंतु तुमु माहु नाहाकोत कोतेहे? "पेत्रने उत्तर आपिलू, "परमेश्वराआ मसीहा"
\v 21 तिये त्याहा निक्षून कोल्यो का कोडोबी कोहू नाहा
\v 22 ताहा तिये कोल्यो , "माहाहा पुत्रा याकोअता आवश्यक होय का तो जास्तीज दु: ख सहन कोअही, डायाहोस आना प्रधान याजक आना शास्त्री त्याहा तुच्छ होमजीत माईत टाकीदेय, आना ते तिसऱ्या तो तेदीही
\v 23 तिये आखाहा कोल्यो , "केधी कोडु माआ फासाडी आवी इच्छी तो त्याहा , ताहा आपाआ माह नाकारीत आप आना प्रतेक तेदीही आपाआ क्रूस विसित माआ फासाडी आव
\v 24 काहाके जो कोडु आपाआ जीव वाचाआडयो पालोहा तो त्याहा गमवेल, परंतु जो कोडु माआ याकोअता आपाआ जीव वासाड़े तोज त्याहा वासाडे
\v 25 केधी मांहु आख्खा जगाला मिलवीही आना त्याआ दु: ख सहानकोए ताहा त्याहा नाहाकोत लाभ उवे
\v 26 जो कोडु माआ पोरोत आना माआ गोठीवाही लाजवाही, माअहा पुत्र पण, जेव्हा आपाआ आना आपाआ आबाहाआ आना पवित्र स्वर्ग दूताआ गौरवा आरी आवे तेहालाम त्याआरी लाजवाडल्यो जाइअलो
\v 27 आय तुम्हामे खोरो कोतलू का जे ईहि उभे होय , याहा मायते किबी एहलो होय का जो पर्यंत परमेश्वराआ राज्य पालीत नाहा लेत , तो पर्यंत मोईतगोल्यू ची चव साखीत लेणारे''
\v 28 आव गोठीइ कोडु आठ दिहे फासाड़ी तिही पेत्रस आना योहान आना याकोब याहा लेत प्रार्थना कोइला याकोअता डोगोपो गोल्यो
\v 29 जेव्हा तो प्रार्थना कोअतुज ओतु, तेहालाम त्याआ सोबीई रूप बोद्लीत गोये , आना त्याआ आंगडे पांडू होतगोयो सोमकूहु लागाडीत
\v 30 आना पाला, मोशे आना एलिया ओ बेन माहु त्याआ आरी गोठी कोईत ओते
\v 31 ते गौरवा आरी देखायो आना त्याआ मोईला चर्चा कोईत ओते , जे यरुशलेममेहे उवे ओते
\v 32 पेत्रस आना त्याआ जोडीदार नीदेम ओते , आना जेव्हा हाजलो प्रकारे फूस कोईत , तिया गौरव आना तियाअ बेन परुश्यांहा, त्याआ जागे उभे ओते पालील्यो
\v 33 जाहा तो त्याआ जागे जाहू लाग्यू , पेत्राई येशुहू कोल्यो ,'' ओ स्वामी, आमुहू इही रोहिलो उचित होय काहा: आखरी आमुहू तीन मंडप बोनाडहि , एक ताआ याकोअता, एक मोशे याकोअता, आना एक एलिया याकोअता'' त्याहा मोलुम नाहाआत्लू का नाहाकोत कोईत होय
\v 34 तो ते कोताच ओतु का एक वादलो आवीत त्याहा कोंडीत लेधलो, आना जेव्हा ते तियाअ वाढलाहा घेरायला लागाडीत तेहालाम घाबरील्यो गोये
\v 35 तेहालाम तियाअ वादलामरोत ओ शब्द निघाल्यू ,'' ओ माआ पुत्र आना माआ निवाडल्यु होय , याआ उनाआ''
\v 36 ओ शब्द उवेताहा येशू एखालुज देखायू आना ते ठावकू रोल्या आना जे किबी पालील्यो ओते त्याआ कोडूच गोठी तियाअ तेदीही कोडूच कोओलो नाहा
\v 37 आना तेदीही ते दोगोओ वरून उतरीलो ताहा एक वोडी गोर्दी त्याआ जागे आवीत पोतीतगोयी
\v 38 आना पाला, गोर्दी मायारोत एक मांहुहू आयडीत कोल्यो ,' ओ गुरु , आय ताहु विनंती कोअत्लू का माआ पोऱ्यापो कृपा नजर को; कोईत तो माआ एखलूच एक पुत्र होय
\v 39 आना पाला, एक खराब आत्माआ त्याहा तोअत्लू, आना तो उनाआ एक आयडीत उठत्लू; आना तो त्याहा एहेलू निपटी टाकोहो का त्याआ सोबिमरोत फेस आवत्लू; आना त्याहा कुतीते साडता सोडीत नाहा
\v 40 आय ताहा ताआ शिष्यांआ विनंती कोअयी का त्याहा काडा, परंतु ते काढहु सेकेले नाहा;''
\v 41 येशूने उत्तर आपिलू,'' ओ अविश्वासी आना कुटील माहे , का काजा तुमाआ आरी रोही आना तुमाआ सहन कोआ? ताआ पोऱ्याहा ईहि लेत आव ''
\v 42 तो आवताज ओतु का खराब आत्मावांहि त्याहा तोईत पिलीत, परंतु येशूने अशुद्ध आत्म्याहा धामकावये आना पोऱ्याहा हाजो कोईत त्याआ आबहाआ आथे होपित आपिलू
\v 43 तेहालाम आखे माहे परमेश्वराआ वोडू सामर्थ्याआ पालीत चकित उवे
\v 44 पोन जाहा मनुष्य पुत्र माहाआ आथे तोईत आपीलाम आवे तियाअ आखे कानोवाही जे ते कोईत आथू: आश्चर्य चकित उवे, तेहलामतीये शिष्यांआ कोल्यो
\v 45 तुमु आव गोठी उपो कानलागडा, काहाके माअहा पुत्र तोयित्ली जाइअलो''
\v 46 फासाड़ी त्याआ माय ओ वाद उवूंहू वाज्यू का आम्हा मेरोत वोडू कोडू होय
\v 47 फासाड़ी येशूने त्याआ मनामेऱ्यु फूस होमजीत लेदो, आना उनाआ पोऱ्याहा लेत आपाआ जागे उभे कोल्यु,
\v 48 आना त्याहा कोल्यो , जो कोडु माआ नावामेहे आव पोऱ्याहा स्वीकारीलो, तो माहु तेईतले कोअत्लू; आना जोकुडू माहु स्वीकारीलो काहाके तो तुमामेऱ्या आखाम छोत्यातला हानू होय तोज वोडू होय ''
\v 49 तेहालाम योहानाई कोल्यो ,'' ओ स्वामी, आमुहू उनाआ मांहाहा ताआ नावामे खराब आत्माआ काडीओलो पालील्यो , आना आमुहू त्याहा नाहाकोयो, काहाके तो आम्हा आरी आवीत ताआफासाडी नाहा आवीत ''
\v 50 पाच येशूने त्याहा कोल्यो ,'' त्याहा विरोध कोहू नाहा ; काहाके तो तुमाआ विरोधाम नाहा, तो तुमाआ त्यापोरोत होय ''
\v 51 जेव्हा त्याआ उसे उठाड्यो जाण्याआ दीही पुरो उविलाम ओते , तेहालाम तिये यरुशलेम ला जाईला फूस दृढ कोल्योओ
\v 52 तिये आपाआ आगाडी दूत मोकल्ये तो शामरोनाआ उनाआ गावून गोल्यो आना त्याआ याकोअता जागू तीयार कोइला याकोअता गोये
\v 53 पोन तिया माहु त्याहा आवी आपिलू नाहा, काहाके तो यरुअशलेमाहा जात ओतु
\v 54 ओ पालहु त्याआ शिष्य याकोब आना योहानाई कोल्यो ,'' ओ प्रभू, नाहाकोत ताहा इच्छा होय का आमुहू आज्ञा आपुहू, का जुगोमोरत आग पोडीत त्याहा पेटाडीत टाक ?''
\v 55 परंतु तिये फेरवित त्याहा रागाकोहे [आना कोल्यो ,'' तुम्हामे मोलुम नाहा का तुमु केहलो आत्माआ होय काहाके माअहा पुत्र माहाआ जीवोओ नाश कोइला याकोअता नाहा परंतु वासाडीलो याकोअता आवयू होय '']
\v 56 काहाके मनुष्याचा पुत्र माहाआ जीवाआ नाश कोअहु आयु नाहा ते तारुहू आयुहू आना ते आगाडी बिहरा गावामेहे गोये .
\v 57 जेव्हा ते वाटे जात ओते , ताहा कोडु एक त्याहा कोल्यो ,'' जिथे-जिथे तू जाही, आय तुमाआ फासाडी आवीही ''
\v 58 येशूने त्याहा कोल्यो ,'' कोल्हयाआ दोर आना जुगोमेरयो सिडाहा खोटो रोतेहे, पण माहाहा पोऱ्याहा मुंडको टेकीलाकोता बी जागू नाहा''
\v 59 तिये दिहीराहा कोल्यो ,'' माआ फासाडी आव '' तिये कोल्यो ,'' ओ प्रभू माहु पेल जाहू दे का माआ आबहाहा बुजीत आवोहो
\v 60 तिये त्याहा कोल्यो ,'' मोल्याहा आपाआ प्रेत गाडूहु पोन तू जात परमेश्वराआ राज्याआ घोषणा को''
\v 61 साहा एक फाशी एकाने कोल्यो ,'' ओ प्रभू, आय ताआ फासाडी आवीत जाइअलो; पण पहीले माहु जाहू आपा का आपाआ कोओहो माहुंहु जात कोत आवत्लू''
\v 62 साहा येशू लेतजा त्याहा कोल्यो ,'' जो कोडु आपाआ आथे ओलोपो मेकोहो आना फासाडी पालत्लू, तो परमेश्वराआ राज्य याकोअता योग्य नाहा .
\c 10
\p
\v 1 आव गोठी फासाड़ी येशूने सोत्त्तर आना मांहु नेमित आपिलू, आना ज्या -ज्या नगरोत आना जागापो तो स्वता: जानारू ओतु, तीइही त्याहा दोन-दोन कोईत आपाआ आगाडी मोक्ल्यीत
\v 2 तो त्याहा कोल्यो , "पाकल्ये खेत जाखो होय , पण कामकोअनारे थोडो होय ; याकोअता ओनोओ धन्यावाहित आपाआ खेतोमे ओन वाडीलाकाजे कामकोअनारे मोकलित कोईत त्याआ प्रार्थना को
\v 3 जा; पाला , आय तुमुहू मेंडराहा सारखो कोल्यामेहे आय मोकलित
\v 4 कोईत नाहा खोतली मेहे नाहा खोली नाहा खाअडे ल्या ; आना नाहा सोडकोपो कोडाआ नमस्कार को
\v 5 ज्या कोडला कोआत जावा , पहीले कोआ, "आव कोअमे शांती होय"
\v 6 जर तीइही कोडु शांती लायकी होय , ताहा आमाआं शांती त्याआपो रोही , नाहा ताहा तुमाआ त्याही आविलो
\v 7 त्याआ कोअमे रो , आना जे किबी त्यापोरोत मिले, तोच खा-प्या, काहाके मोजऱ्याहा आपाआ मोजरी जोडीहो जोवे; घरी-घरी नाहा फिरूहु
\v 8 कोडला पण नगरोत गोल्यू, आना तिहीज माहे तुम्हामे मानोहो ताहा जे किबी तुमाआ आगाडी मेक्ल्ये जानारू तोच खा
\v 9 तीहीई माआद्वाड्याआ हाजो को आना त्याहा कोआ, "देवोओ राज्य तुमाआ जागे आव्ये होय "
\v 10 पण कोडोबीही नगरोत जा, आना तीहीई माहु तुमाआ तेईतले नाहा कोअनारू , ताहा त्याआ वाटेपो जात कोआ,
\v 11 तुमाआ नगराआ धूळ पण, जी आम्हा गुडाहा लागीई होय , आमुहू तुमाआ आगाडी फोकडीत आपोहो; ताहा पण ओ होमजीत ल्या का देवोओ राज्य तुमाआ जागे आव्ये होय "
\v 12 आय तुम्हामे कोतलू का ज्या तेदीही तियाअ नगराआ हालतवाही सदोम ची हालत जाखो सहन कोअलाआ हाजी उवे
\v 13 "ओ खोराजीना! ओ बेथसैदा, सामर्थ्याचे काम तुम्हामे कोल्यु होय , जर ते सोर आना सिदोनमेहे कोल्यु जाहो ताहा तरह ओतगोल्यु आना खाओम बोहित आना पश्चाताप कोईत
\v 14 पण न्यायाआ तेदीही तुमाआ पेक्षा सोर आना सदोम पेक्षा जाखो सहन कोअलाआ हाजो उवे
\v 15 आना ओ कफर्णहूमा, नाहाकोत तू जुगापरोत उचो कोअल्यो जानारू ? तू ताहा अधोलोकाआ पर्यंत निसे जानारू
\v 16 "जे तुमाअच उनाईत, तो माहु उनात्लू; आना जो तुम्हामे तुच्छ मोनोहो, तो माहु तुच्छ मोनोहो; आना जो माहु तुच्छ मोनोहो, तो माआ मोकलीनाराहा तुच्छ मोनोहो"
\v 17 सात ते सोत्त्तर आनंद कोईत आव्ये आना कोहू लागाडीत , "ओ प्रभुजी, ताआ नावाआ पुते पण वंश माय होय "
\v 18 तिये त्याहा कोल्यो , “आय सैतानाहो विजोहोस होर्गामरोत पोडेतेहलाम देखित ओतु
\v 19 पाला, आय तीही हाप आना विसीई याहा तुडविलाआ, आना शत्रूऊ आखे शक्तीपो अधिकार आप्यू होय ; आना कोडला वस्तुआरी तुम्हामे किबी त्रास उवे नाहा
\v 20 तेबी पण यापो आनंदाम नाहा ओवुहू का आत्माआ तुमाआ वंश माय होय , पण यापोरोत आनंदाम रो का तुमाआ नाव होर्गांम लेखिलो होय ”
\v 21 त्याटायमोहो तो पवित्र आत्म्यामे पोईत आनंदाम पोयो, आना मनाहे, “ओ आबाहा, होर्ग्याआ आना पृथ्वी प्रभू, आय तांआ उपकाराआ मोनोहो का तू आव गोठीकोता समजूत बअणापोरोत निकाडीत मेक्ल्ये , आना पोऱ्याहा कोल्यो होय ओ आबाहा, काहाके ताहु एज इच्छा लागी
\v 22 माआ आबाहाही माहु आखे किबी होपिल्ये होय ; आना कोडोबी मोलुम का पुत्र कोडू होय फक्त आबहू, आना आबहू कोडू होय कोडोबी मोलुम नाहा फक्त पोऱ्यानाहते आना तो ज्यापो त्याहा प्रगट कोअलाआ इच्छा होय ”
\v 23 ताहा चेलाआ त्याही वोलीत कोल्यो , "धन्य होय ज्याहा डोआं, जे आव गोठी जे तुमु पालतेहे पालीलो होय
\v 24 काहाके आय तुम्हामे कोतलू का जास्तीज संदेष्टा आना राजांई पालल्ये का ज्या गोठी तुमु पालतेहे न पाले, आना ज्या गोठी तुमु उनाईत उनाईलानतर न उनाई "
\v 25 फासाड़ी पाला , एक शास्त्री उठ्यू आना कोत त्याआ परीक्षा लेऊ लाग्यू , ''ओ प्रभुजी, सार्वकालिक जिवनाआ वारीस कोईलाकाजे आय नाहाकोत कोहू ?"
\v 26 तो त्याहा कोल्यो , "नियमशास्त्राम नाहाकोत लेखिलो होय ? तू तेहे वसत्लू?"
\v 27 तिये उत्तर आपिलू, "तू देव आपाआ परमेश्वराआ आपाआ पुरो मोनोवाही आना आपाआ पुरो जीवाआ आना आपाआ पुरो शक्तीवांही आना आपाआ पुरो ओक्कल प्रेम को; आना आपाआ आरीकोरयापो आपाआ सारखो प्रीती को"
\v 28 तो त्याहा कोल्यो , "तू आरी उत्तर आपिलू" ओच को ताहा तू जीवनामे रोही "
\v 29 पण त्याआ आपाआ खुद : ला धोर्मी ठरविलं इच्छहावही येशुहू फ़ुस्ल्याआ, "ताहा माआ जागरयु कोडू होय ?"
\v 30 येशूने उत्तर आपिलू, "एक मांहु यरूशलेमामेरोत यरीहाहा जात ओतु का चोरठ्याआ तोईत त्याआ आगडे काढीत लेधलो, आना माईत त्याहा आर्दूमोल्यू टाकीत निहित गोये
\v 31 आना एहलो उवे का त्याआ सोडकोपो एक याजक जात ओतु, पण त्याहा पालहु बिहीरा सोडकोपो निहित गोल्यो
\v 32 याच प्रकारे एक लेवी तियाअ जागापो आवयू, तो पण त्याहा पालहु बिहीरा सोडकोपो निहित गोल्यो
\v 33 पण एक शामरोनी प्रवासी तीइही आवयू, आना त्याहा पालहु दया आवयी
\v 34 इतो त्याआ जागे आविलो त्याआ जखमूहु तेल आना द्राक्षरस लागाडीत पट्ट्या बाधल्यो, आना आपाआ जनावरापो बोहाडीत उतार शाळाम घेऊन गोल्यो, आना त्याआ सेवा कोअयी
\v 35 बिहरा तेदीही त्याआ बेन दिनार काढीत उतार शाळाआ मालकोहू आपिलू, आना कोल्यो , "याआ होंबाल को, आना जे किबी ताहु फासी लोग, ते आय फासी आवेताहा पोईत आपी"
\v 36 ओमे ताआ ध्यानाम जो बांडोमे पोडीत ओतु, आव तीनु मायारोत तिया जागरयु कोडू ओतु?"
\v 37 इतो कोल्यो , "तोज जिये त्याआपो दया कोअयी" येशू त्याहा कोल्यो , "जा, तू पण ऐह्लोज को"
\v 38 जाहा ते जात ओते ताहा तो उनाआ गावून गोल्यो, आना मार्था नावोओ एक स्त्रीने त्याहा आपाआ कोआ हादाडये
\v 39 मरिया नावोओ तीआ एक बोईहही ओती ती प्रभूउ गुडाही बोहित त्याआ वचन उनाईत ओती
\v 40 पोन मार्था सेवा कोअता -कोअता घाबरील्यो गोयी, आना त्याआ जागे आविलो कोअहू लागीई, "ओ प्रभुजी नाहाकोत तुमु किबी चिंता नाहा कोअयी का माआ बोईहींही माहु सेवा कोइलाकोअता एखलीज मेकल्यी? यकोअता तीही कोआ का माआ मदत कोईली "
\v 41 येशुई तीही उत्तर आपिलू, "मार्था, ओ मार्था; तू जाखो गोठी याकोअता चिंता कोअते आना बितले
\v 42 पोन एक गोठी गरजेए होय , आना तो हाजू वाटा मरीयेअ निवडीत लेदो होय तो तिया पोरोत लेदो जानारू नाहा".
\c 11
\p
\v 1 तो कोडला तेबी जागापो प्रार्थना कोईत ओतु जेव्हा तो प्रार्थना कोईत सेलाडये ताहा त्याआ शिष्यामेरोत एकाने कोल्यो , ओ प्रभू जेहलो योहानाई आपाआ शिष्यांआ प्रार्थना कोइलाकोअता हिकाड्ये, तेहलूज आमुहू हिकाडीत आप
\v 2 तिये त्याहा कोल्यो , जेव्हा तुमु प्रार्थना कोअनारू ताहा एहलो कोआ, ओ आबुहू, तांआ नाव पवित्र महांआ जावा तांआ राज्य आवे,
\v 3 आमाआ दीहोओ रोटू आमुह दाडीअ दीही आपतू रो ,
\v 4 आम्हा अपराधा माफ को, काहाके आमु पोन आम्हा हरएक अपराध्याहा माफ कोअत्लू आना आमुहू परीक्षेमेहे लेताआवहु नाहा
\v 5 फासाड़ी तिये त्याहा कोल्यो , तुमाआ मायारोत कोडू होय तो तिया एक हेगांति होय आना तो आर्दी राती जात त्याजागे कोअही ओ दोस्ता, माहु तीन रोटा आप
\v 6 काहाके एक प्रवासी हेगांति माआहने आवयू होय , आना आगडी मेकुहू माआहने किबी नाहा;
\v 7 आना तो मायरोत उत्तर आपी माहु त्रास आपुहू नाहा; ओमे दरवाजू बंद होय आना माआ पोऱ्ये माआहने होय त्यापोत आय उठित ताहु आपुहू शकत नाहा
\v 8 आय तुम्हामे कोतलू जर तिया हेगांति ओमेत पण त्याहा आपित नाहा तेबी पण लाज सोडीत मागीतलावाही त्याहा आवश्यक ओते तेवडो उठित आपी
\v 9 आना आय तुम्हामे कोतलू का मागा म्हणजे तुम्हामे आपिलू जाइअलो; होदित म्हणजे तुम्हामे जोडीत ; ठोका म्हणजे तुम्हाकोअता उगड्यो जाइअलो
\v 10 काहाके जो कोडु मागोहो; जो होदूत्लू त्याहा जोडत्लो; आना जो ठोकत्लू त्यांकोअता उगड्यो जाइअलो
\v 11 तुमाआ माय एहलो कोठले आबहू होय का जेव्हा तिया पोऱ्या भाकर मागोईला त्याहा डोणो आपी आना मासे मागोईला ताहा मासाआ बोद्लाम त्याहा हाप आपे
\v 12 किंवा इंडे मागोईला ताहा त्याहा विसीई आपी?
\v 13 कोईत जेव्हा तुमु वाईट ओमेत सुद्धा आपाआ पोऱ्याहा हाजा वस्तु आपिला होमजतोलो ताहा होर्गाआ आबहाहा आपाआ मागनाराहा पवित्र आत्माआ काहा आपी नाहा
\v 14 फाशे तो तीही मुकु दुष्ट आत्म्याहा काड्येहे, जाहा दुष्ट आत्माआ निहित गोल्यो ताहा मुकु गोगुहू लाग्यू ; आना माहुंहु आश्चर्य कोअया
\v 15 पण त्यामरोत किबी जानोतांहि कोल्यो ओ ताहा शैतान नावोओ दुष्ट आत्म्याआ प्रधाना च्या मदतीवाही दुष्ट आत्माआ काडत्लू
\v 16 बिहरा त्याआ परीक्षा कोइलाकोअता त्यापोरोत जुगोमोरत एक निशाणी मागिही
\v 17 पण तिये त्याआ मोनोमरोत गोठी होमजीत त्याहा कोल्यो ज्या -ज्या राज्याम फुट ओते ते राज्य उजाड ओतगोल्यु जाहो ; आना ज्या कोअमे फुट पोडत्ल्ये ते नाश ओतगोल्यु जाहो
\v 18 जर शैतान खुदोओ विरोधकोनारो ओतगोल्यु जानारू ताहा त्याआ राज्य केहलो बोणीत रोही? काहाके तुमु माआ विषयाम कोतले का ओ सैतानाआ मदतीवाही खराब आत्माआ काडत्लू
\v 19 हाजो आय शैतान मदतीवाही खराब आत्माआ काडत्लू ताहा तुमाआ पोऱ्ये कोडाआ मदतीवाही काडीलोतेह्लाम? त्यापोत तोच तुमाआ न्याय कोअनारू
\v 20 पोन जर आय परमेश्वराआ सामर्थ्यावाही दुष्ट आत्माहा काडत्लू ताहा परमेश्वराआ राज्य तुमापोओ आविलो गोये होय
\v 21 जाहा बलवान माहुहू मअनारे बांधीत आपाआ कोआ राखिलो कोअत्लू तेहालाम त्याआ धनदौलत वासित रोनारे
\v 22 पोन त्यापोरोत जाखा बलवान त्याआपो चोडिलो कोईत त्याहा जिकीत लेहो ताहा त्याआ ते आत्हार ज्यापो तिया भोरुसो ओतु मागित लेहो आना त्याआ धनदौलत मागित वाटीत आपोहो
\v 23 जो माआरी नाहा तो माआ विरोधाम होय आना जो माआरी नाहा जो माआरी एखटो कोईत नाहा तो उदलावातलू
\v 24 जाहा दुष्ट आत्माआ माअहोमारोत निहित जाहो तेहालाम उगाल्या जागाम आराम होदित फिरनारो आना जेव्हा मिलीअलो नाहा ताहा कोतली आय आपाआ त्याआ कोअमे जीहीरोत निहयू ओतू फिरीत जानारू
\v 25 आना फासी आविलो तिये गोलीतपोड्ल्ये आना होबाड्ल्यो पाल्लये
\v 26 ताहा तो जात आपाआकाजे खराब फासी सात आत्माहा आपाआरी घेऊन आवत्लू आना ती तीयाम वस्ती कोअत्त्लेएने तियाअ माहाआ फासाडीई परिस्थिती पेल्ल्यापोरोत वाईट ओतगोल्यु जाहो
\v 27 जेव्हा तो याआ गोठी कोताच ओतु तेहालाम गर्दीमेऱ्यो उनाआ स्त्रीने वोडो शब्दावाही कोल्यो , धन्य होय ते पेट ज्याम तू रोला आना धन्य होय ते दुध ज्याहा तू सुहितलेदो
\v 28 तिये कोल्यो ओ ; पण धन्य होय जे परमेश्वराआ वचन उनाईत आना मानतेहे
\v 29 जाहा वोडी गोर्दी एकठे ओतगोल्यु जोमित ओती तेहालाम तो कोहू लाग्यू आव कालोओ मांहे वाईट होय ; ते चिन्ह होदतेहे पण योनाआ चिन्हाहा सोडीत बिहरे चिन्ह त्याहा आपिलू जानारू नाहा
\v 30 जेहलो योना निनवेए माहाकोअता चिन्ह ठरवील्यु तेहलूज माअहा पोऱ्या पण आव कालामे माहाकोअता चिन्ह ठराविलो
\v 31 दक्षिनाआ राणी न्यायाआ तेदीही आव टाईमोओ मांहाआरी उठित त्याहा दोषी ठरवीही काहाके ते सुलेमानाआ ज्ञान उनाएलाकोअता धारेतीई तीवोगरोत आवयी, आना पाला , इही तो होय जो शलामोपोरो वोडू होय
\v 32 निनवेचे मांहे न्यायाआ तेदीही आव कालोंओ मांहाआरी उभे रोत त्याहा दोषी ठरवीही; काहाके तिये योनाआ प्रचार उनाईत मोन फिरवले ओते आना पाला इही तो होय जो योनाहुपोरोत वोडू होय
\v 33 कोडो माहुहू दिवू लागाडी तल कोअमे किंवा माआपाआ निसे मेकीत नाहा पण देवठानिपोरोत मेकतलु म्हणजे कोअमे आवणाराहा प्रकाश मिळूहुजोवे
\v 34 ताआ डीलाआ डोउ ताआ दिवू होय त्यापोत जेव्हा ताआ डोउ साप होय ताहा तांआ आखे डील पण प्रकाशाम होय पण जेव्हा तो वाईट रोतो तेहालाम डील पण आदाराम होय
\v 35 त्यापोत सावध रोलो का जो प्रकाश तांआम होय तो आंधार बोनिलो नाहा
\v 36 त्यापोत तांआ आखे डील प्रकाशाम जोवे आना त्याआ कोड्लाज भागुम आंधार रोंहु नाहा तेहालाम आखे एहलो प्रकाशाम उवे जेहलो तियाअ टायमोने ओते , जेव्हा दिव आपाआ उजवोडावाही ताहु प्रकाश आपित ओतु
\v 37 जाहा तो गोगीत ओतु तेहालाम उनाआ परुश्याआ त्याहा विनंती कोअयी का मांही रोटू कोईओलो तो विसमे जात खाअलाकाजे बोहू
\v 38 एदम्याआह ओ पालीत नवल वाटेम का तिये रोटू कोइलाआ आगाडी आथे गुडू तुव्या नाहा
\v 39 प्रभूऊ त्याहा कोल्यो , ऐ परुश्याआ, तुमु ताठ आना वाटीतआव्यु बारथेरोत कोह्डीत्यले पण तुम्हामे आंधार आना खराब पणा पोअल्यी होय
\v 40 ऐ मुर्खाआ, जीआ बारथे भाग बनविल्यो होय नाहाकोत तिये विसमे भाग बनविल्यो नाहा नाहाकोत
\v 41 पोन ओ मायत्या वस्तूऊ तुमु दान कोईत दया ताहा पाला आखे किबी तुम्हाकोअता शुद्ध ओतगोल्यु जानारू
\v 42 पोन ऐ पारुश्यानी तुमापो हाय! तुमु पोदिन आना सुदाबाचे आना जुदेजुदे कोयो पाताचा दहावू भाग आपत्ले पण आनु आना परमेश्वराआ प्रमाहा टालीत आपत्ले; जोवे ओते का याहा पण कोईत रोंहु जोवे ओते याहा सोदुहू नाहा ओते
\v 43 ओ परुसी तुमापो हाय तुमु मंदिरोम मुख्य आसने आना बाजारामे नमस्कार कोईलाकाजे मागतेहे
\v 44 हाय तुमापो काहाके तुमु नीकाईसरोल्या काब्राहोस होय जियीपो मांहे सालतेहे पण होमाजाडीत नाहा
\v 45 तेहालाम उनाआ शास्त्रावाही त्याहा उत्तर आपिलू, ऐ गुरु , आव गोठीही कोल्यावाही तू आमुहू निंदा कोअत्लू
\v 46 तिये कोल्यो तुमापो हाय तुमु एहेलू बोजो जो विसुंहु कठीण होय तो माहुंपो मेकात्ले पण तुमु स्वतः तियाअ वोजाआ आपाआ उनाआ आंगठीवाही पण स्पर्श कोईत नाहा
\v 47 हाय तुमापो तुमु तियाअ भविष्य वक्त्यांआ कबरे बनवीतलो ज्याहा तुमाज आबहू दादाआ माईत टाक्ये ओते
\v 48 कोईत तुमु साक्ष होय आना आपाआ बापदादाआ कामोम सहभाग होय ; काहाके तिये त्याहा माईत टाक्ये आना तुमु त्याआं कबरे बनवीतलो
\v 49 यामुळे परमेश्वराआ ओक्कल पण कोल्यो होय आय त्याआ जागे भविष्य वक्ता आना प्रेषितांहा मोकलीही, आना ते त्याआ मेरोत केते जोह माईत टाकही आना किबी जनआ शळ कोअनारू
\v 50 पाच त्यापोत जेवडो भविष्य वक्त्यांआ रक्त जुगाआ उत्पतीपोरोत वोहयो होय आखाआ हिशोब आव पिढीई महापरोत लेधलो जाइअलो
\v 51 हाबेलांआ खुनापोरोत जखऱ्याआ खुनापोरोत जो वेदाई आना मंदिराआ माय घात कोल्योओ ओतु आय तुम्हामे खोरोज कोतलू याआ आखे गोठीही हिशोब याआ पिढीई माहापोरोत लेदो जाइअलो
\v 52 पाच हाय तुमु शास्त्रापो तुमु ज्ञानाआ किल्ली लेदि होय पण तुमु स्वतः च प्रवेश कोल्योओ नाहा आना प्रवेश कोआनाराहा पण थोबाडीत मेक्ल्ये होय
\v 53 पाच जाहा तो तिहीरोत निघाल्यू तेहालाम शास्त्री आना परुसी वाईट प्रकारे त्याआ फासाडी पोडीत गोये त्रास आपुहू लागाडीत का तो त्याआरी फासी गोगीला जोवे
\v 54 पाच आना आव नदोम रोल्या एकजूट त्याआ सोबिई कोडलोतेबी गोठीकोता तोहू .
\c 12
\p
\v 1 एतांम जेव्हा हजाराआ गोर्दी उवी ओती, इहिंजा का ते एक दिहरापो पोडीत जात ओते , ताहा आखाम पिहले आपाआ शिष्यांआ कोहू लाग्यू , "परूश्यांआ ढोग्यो विषयी खमीरा विषयी होंबाला
\v 2 किबी टापितमेकल्ये नाहा, जे उघडीन्या नाहा जानारू ; आना किबी निकायू नाहा, जे होमजुत्लू नाहा
\v 3 याकोअता जे किबी तुमु आदाराम कोल्यो होय , ते उजालामेहे उनाअयो जानारू ; आना जे तुमु कोठडाम कानोम कोल्यो होय , ते दाणापो गाजाड्योहो जानारू
\v 4 "आय तुम्हामे जो ताआ हेगांति ओवुहू शकतो का जो डीला घात कोअता पण त्याआ फासाडी फासी किबी नाहा कोहू शकत, त्याहा नाहा बित
\v 5 आय तुम्हामे सुचाविणारो का तुमु कोडाआ बितगोये जोवजे, घात कोईलानंतर ज्याहा नरकाआ टाकिलाआ अधिकार होय , तीयाहा बीआ
\v 6 नाहाकोत बेन प्रेमाआ पाच सीडे नाहा वेसातो? तेबी पण परमेश्वर त्यापैकी उनाआ ला पण विहीऱ्यो नाहा
\v 7 तुमाआ मुंडकाआ सिंज्ये पण गोणीतमेक्ल्यु आह, याकोअता बित नाहा , तुमु जास्तीज सीडे पेक्षा किमतिई होय
\v 8 "आय तुम्हामे कोतलू जो माहाहा आगाडी माहु स्वीकारीही त्याहा माअहा पुत्र पण परमेश्वराआ स्वर्ग दूता आगाडी स्वीकारीत लेही
\v 9 पोन जो माहाहा आगाडी माआ अस्वीकार कोअनारू तिया परमेश्वराआ स्वर्ग दूताआगडी नकार कोल्योओ जानारू
\v 10 "जो कोडु माहाहा पुत्राच्या विरूधोम कोडु गोगनारू, तिया तो अपराध क्षमा नाहा कोअल्यो जानारू पोन पवित्र आत्मा नींदा कोओ नाराहां त्याआ अपराधाआ माफी ने जोड़े
\v 11 "जाहा माहे तुम्हामे मंदिर सरकार आना अधिकार याआ आगाडी लेतजाय, ताहा कालजी नाहा कोइलाआ का आमुहू कोडला प्रकारे आना नाहाकोत उत्तर आपी, आना नाहाकोत कोअही
\v 12 काहाके पवित्र आत्माआ त्याआ टायमोमें तुम्हामे हिकाडीत आपी का नाहाकोत कोहू जोवे"
\v 13 फासाड़ी गर्दीमोरोत उनाआ जानोतांहि त्याहा कोल्यो , "ओ गुरुजी, माआ पायहोहो कोअलो का आबाहा धनदौलत माआ आरी वाटीत आप "
\v 14 तो त्याहा कोल्यो , "ओ मांहु कोडु माहु तुमाआ न्यायाधीश वाटीईलो कोअनारू नेमिहयू होय ?"
\v 15 तो त्याहा कोल्यो , "सावध रो , आना हरएक प्रकारोअओ लालासापोरोत आपाआ खुद : ला वासाडीत मेका; काहाके कोडाआ जीवोन त्याआ धन पोरोत रोत नाहा"
\v 16 तिये त्याहा एक होपनाआ कोद्ल्यू: कोडु उनाआ श्रीमंत माहाआ जोमिनीही जाअखो ओन आव्ये
\v 17 तेहालाम तो आपाआ मोनामे फूस कोहू लाग्यू , "आय नाहाकोत कोहू ? काहाके माआ इही जागू नाहा जीही माआ ओन ओ मेकहु"
\v 18 आना तो कोल्यो , "आय ओ कोअनारू : आय आपाआ कोठारे तोडीत त्याआ त्यापोरोत वोडी बोनाडनारू; आना तीही आपाआ आखे ओनाज आना माल मेकही;
\v 19 आना आपाआ जीवोहो कोअही का जीवू, ताआ जागे खूप धन मेकल्यी होय ; मोज्या को, खा, पिवा, सुखोवाही रो "
\v 20 पोन परमेश्वराने त्याहा कोल्यो , "ओ फोगु! आव राती ताआ जीव ताआ पोरोत लेदो जाइअलो; तेहालाम जे किबी तू एकठे कोल्यु होय कोडाआ उवे?"
\v 21 एहलो तो मांहु पण होय जो आपाआ याकोअता धन एकठे कोअत्लू, परंतु परमेश्वराआ नजरोआगाडी मालक नाहा"
\v 22 तेहालाम तिये आपाआ शिष्यांआ कोल्यो , "याआकोअता आय तुम्हामे कोतलू, आपाआ जिवोअ चिंता नाहा कोहू का आमुहू नाहाकोत खावा; नाहा आपाआ डीलाआ का नाहाकोत कालीलो
\v 23 काहाके का आगीपेक्षा जीव, आना आगडे पेक्षा डील विशेष होय
\v 24 कागड़ा पोओ लक्ष लागाडा; ते पेअते नाहा, नाहा वाडीलो कोईत ; त्याआं कोठारे न त्याआं मोठी होय ; तेबी परमेश्वर त्याहा वागवितोलु तुमाआ किमोत पक्ष्यांपेक्षा जाअखो जाखो होय !
\v 25 तुमाआ मेरये एहेलू कोडू होय जो चिंता कोअल्यावाही आपाआ आयुष्याम एक वेल पण हुकाडहु शकतो?
\v 26 यकोअता जर तुमु आखाम हानू काम त्याहाभी नाहा कोहू शकत, तेहालाम फाशीई बिहीरा गोठी याकोअता काहा चिंता कोईत रोतेहे?
\v 27 शोषण कोअनारा साडोपो लक्ष दया का ते केहलो वोद्तो रोतेहे: ते नाहा मेहनत कोईत , नाहा वाडिलो कोईत ; तेबी पण आय तुम्हामे कोतलू का शलमोन त्याहाभी आपाआ आख्खा वैभवाआ, त्याआ कोडु उनाआ एक तारखू आगडे पेअल्यु नेओतू
\v 28 यकोअता जर परमेश्वर धरतीउपो खोडोहो, जे आज होय हादां आगीम मेकल्या जाइअलो, एहेलू काल्त्लू; ताहा ओ अल्पविश्वसी जनोहो, तो तुम्हामे काहा नाहा पेअही?
\v 29 आना तुमु ई गोठीई होदामेहे मा रोहा की खाहु की पीहू , आना ने शंका को
\v 30 कोईत जगामेरया जाती आव आखे व्स्तुऊ होदिलामेहे रोत्ले: आना तुमाआ आबहु ओलखीतलु का तुम्हामे आव वस्तूची गरजओतली होय
\v 31 पोन परमेश्वराआ राज्या आना धार्मिकता होद कोआ ते ऐ आखी वस्तू बी जोडीत जाय
\v 32 "ऐ हाना गोठाआ, नाहा भिईलो; काहाके तुमाआ आबाहाहा हाजो लागेहे, का तुम्हामे राज्य आपिलो
\v 33 आपाआ धन वेसेत दान को; तेहलूज होर्गामेऱ्ये अक्षय धनोओ जीरल्यो न उवनारू खोतल्या आपाकोअता कोईत मेका तिंही बाड आवीत नाहा आना कसर लागित नाहा
\v 34 कोईत का जीही तुमाआ धन होय तीइही तुमाआ मोन त्याहाभी लाग्यीही रोही
\v 35 "तुमाआ कोमारे बांधीतमेकली ओये आना तुमाआ दिवे पेटाळलेल्या ओये,
\v 36 आना तुमु तियाअ मांहाहोस बन्यो, जे आपाआ मालकाआ वात पालीत रोतेहे का तो वेह्वालोमेरोत कोंयो फासी आवे , आना जेव्हा तो आविलो बायणो टोकीही तेहालाम लागेज त्याआ याकोअता उगाहद्या
\v 37 धन्य होय ते दास जेव्हा मालक आविलो जागतू पालीही; आय तुम्हामे खरोज कोतलू का तो कोमोर बाधित त्याहा रोटू कोइला याकोअता बोहाडे आना जागे आविलो त्याआ सेवा कोअही
\v 38 जर तो रातीई बिहीरा वेल पोन तिसऱ्या वेल आविलो जागतू पालीही, तेहालाम तो दास धन्य
\v 39 पोन तुमु ओ होमजीत ल्या का जर कोआआ मालकोहू मोलुम ओते का बाड कोडला टायमोमें आवे , तेहालाम जागतू रो आना आपाआ कोओहो फोडू आपिलू कायनाओतो
\v 40 तुमु त्याहाभी तीयारिमे रो ; काहाके का ज्या टायमोमें तुमु फूस त्याहाभी कोईत नाहा, तियाअ टायमोमें माअहा पुत्र आवे "
\v 41 तेहालाम पेत्रसाई कोल्यो , "ओ प्रभू, नाहाकोत ओ दाखलू तू आमुहू का आखाज कोल्यो आह"
\v 42 प्रभू कोल्यो , "तो विश्वासाजोगो आना फूस शाली कोडू होय , ज्याचा मालक त्याहा पावर पावोरोपो अधिकारी मेकनारू का त्याहा टायमोपो रोटू साधन आपी
\v 43 धन्य होय जो दास , ज्याहा तिया मालक आविलो ऐह्लोज कोअत्लूतेहलाम पलणारू
\v 44 आय तुम्हामे खरोज कोतलू, तो त्याहा आपाआ आखे धन उपो अधिकार ठेरवीही
\v 45 पोन तो जर दास फूस कोअनारू का माआ मालक आविला वाअ कोईत होय , आना दासे आना दासी याहा माआहि देई लाग्यू , आना खात पित आना मस्त उवे
\v 46 ताहा तियाअ पावरोओ मालक अश्या तेदीही, जेव्हा तो त्याआ वात पालीलो नाहा रोही आना एह्ली वेल ज्या तो होमजुत्लू नाहा, आविलो आना त्याहा वाडीत टाकही त्याहा विश्वासनाहा आरी मेकनारू
\v 47 तो दास जो आपाआ मालकाआ इच्छा होमाजाडीत ओतु, आना तीयार नाहा रोला आना तिया इच्हावाहि जातलू, जास्तीज माआदे खाही
\v 48 पण जो नाहा होमजीत माआदे खाअलाकोता काम कोअही तो कोम माआदे खाही ; आना ज्याहा जाखा होफहोपिन आपिलू होय , त्याआ त्यापोरोत जाखा लेदिओलो जानारू
\v 49 "आय धोरतीपो आगी लागळा याकोअता आवयू होय ; आना नाहाकोत पालोहा फक्त ओ का ओमे पेटयी ओते!
\v 50 ताहु ताहा एक बाप्तिस्मे लेअला होय , आना जोपोरोत तो उवे नाहा तोपोरोत आय कोडला व्येव्स्ताम रोही !
\v 51 पाच नाहाकोत तुम्हामे सोमजीतलो का आय धोरतीपो शांतता कोइला याकोअता आवयू होय ? आय तुम्हामे कोल्यो; नाहा ताहा अलग कोइला याकोअता आवयू होय
\v 52 काहाके ओमे पोरोत उनाआ कोआत पाच जोओ आपामे विरोध कोअनारू , तीनुविरुद्ध बेन आना बेनुविरुद्ध तीनु
\v 53 आबहू पुत्रा शी, आना पुत्र आबहाआरी विरोध्द कोअनारू ; आयहि पोऱ्यीरी आना पोऱ्यी आयहिरी, हावोहो वोवडीआरी, आना वोवडीहही हवोहोरी विरोध्द मेकही"
\v 54 तिये माहुऊ पण कोल्यो , "जेव्हा तुमु वाढलाहा पश्चिमे त्यापोरोत आविलावेले पालल्ते तेहालाम लागेज कोतले का पाई पोडी, आना तेहलूज ओते ;
\v 55 आना जेव्हा दक्षिणाआ वारू सुटल्लू तेहालाम का तेहालाम तुमु कोतले का गरम उवे आना तेहलूज उवनारा ओते
\v 56 अरे ढोगकोणारा तुमु धोरती आना जुगोमेरयो रुपरांगोमे भेद कोहू सेकतेहे, परंतु आव युगाआ विषयी काहा भेद कोहू शकत नाहा?
\v 57 “तुमु स्वतः निर्णय काहा नाहा कोईत लेत का हाजो नाहाकोत होय ?
\v 58 पाच जेव्हा तू आपाआ वाद कोअनाऱ्या आरी अधिकाऱ्याहि जात होय ताहा वाटेम त्याआ पोरोत सोडीलाआ पर्यंत को, एहलो नाहा उवूंहू जोवजे का तो ताहु न्यायधीश त्याही घेऊन जानारू , आना न्यायधीश ताहु शिपायाआ आथे होपीही आना शिपाई ताहु जेलुमे टाकही
\v 59 पाच आय तुम्हामे कोतलू का जोपोरोत तू दमळी न दमडी पोईत नाहा आपी तोपोरोत तिहीरोम सुटे नाहा.”
\c 13
\p
\v 1 तिया टायमोमें तियाअ जागापो उपस्थित किबी माहु येशुहू तियाअ गलालीलाबद्दल कोल्यो, त्याआ रक्त पिलातावांही त्याआ बोलीआरी मिलवीत आपिलू ओते
\v 2 तेहालाम येशूने त्याहा कोल्यो , तुमु नाहाकोत फूस कोअता, का ओ गलाली बिहीरा आखे गलाली पेक्षा खराब पापी ओते त्याहा याआ गोठी भोगिला लाग्या
\v 3 नाहा, आय तुम्हामे कोल्यो होय जर तुमु आपाआ मोन बोदालीतगोयो नाहा ताहा तुमु पण ऐहलेच मोअहा, जेहलो ते मोऱ्यू ओते
\v 4 आना तियाअ अठरा व्यक्तीई विषयी तुमु नाहाकोत फूस कोअता शिलोहामेऱ्यो बुरुज पोडीत त्याहा माअये नाहाकोत फूस कोअता, ते यरुशलेमो रोणाआरा बिहीरा आखे माहुपेक्षा जाखा अपराधी ओते ?
\v 5 नाहा आय तुम्हामे कोतलू का जर तुमु मोन बोदालीतगोयो ताहा तुमु आखे पण तेहलूज मोअहा
\v 6 फासाड़ी तिये ओ दाखलू आखिलो, "कोडा उनाआ आपाआ दक्षामोलम एक अंजिराआ साड लागाडले ओते तो त्याआपो फोल होदित आवयू ओतु परंतु त्याहा मिल्ये नाहा
\v 7 यापो तिये मालीम फ़ुस्ल्याआ, ओमे पाला आय तीन सालपोईत अंजिराआ सोडोहो फोल होदित आवयू होय परंतु माहु एक पण फोल जोडयेहे नाहा याकोअता याहा तोलीत टाक ओ धरतीपो व्यर्थ ए काहा होय ?
\v 8 मालीमे त्याहा उत्तर आपिलू, ओ गुरु याहा याआ वोऱ्ही सोडीत आप , ताअहुजा आय याआ आगडीफासाडी खाडू खोदित खत कालीही
\v 9 फासाड़ी आगाडी वोऱ्ही फोल आपी ताहा हाजो होय जर फोल आपिलू नाहा ताहा तू याहा तोडीत टाकुहू शकतो
\v 10 कोईएक प्रार्थना सभाम शब्बाथ तेदीही येशु जेव्हा संदेश आपित ओतु
\v 11 तेहालाम त्याजागे एक एह्ली बोयोआ ओती तीयीय खराब आत्माआ वास कोल्यो ओते तीही अठरा वर्ष आजाराम एक बोयोआ ओती ती टूगुवोलीत टूगली उवी ओती आना ती थोडोज पण हीदू उवनारा नाहाओती
\v 12 येशु तीही जेव्हा पहीले तेहालाम जागे हादाडये आना कोल्यो, ओ बोयोआ ताहु आपाआ रोगोपोरोत मुक्त उवी एहलो कोतलू
\v 13 तिया मुंडकापो आथे मेक्ल्ये आना ती लागेज हीदू उबी रोली, ती परमेश्वराआ स्तुती कोहू लागीई
\v 14 येशु लेतजा शब्बाथ तेदीही तीही हाजो कोल्यु याकोअता का प्रार्थना सभामेहे मत्र्याआ आअडितकोईत माहुंहु कोल्यो काम कोअला सहा दीही रोतेहे ताहा तियाअ दिहोम आव आना आपाआ रोग सेटे को परंतु शब्बाथ तेदीही माद्वाड्यो हाजो कोहू कायना
\v 15 प्रभू लेतजा उत्तर आपित त्याहा कोल्यो, “ओ कापतीमोनाआ, नाहाकोत तुमामेरयु हरएक शब्बाथ तेदीही आपाआ बोलोद आना आपाआ गोदडाहा गोड्यावरून सोडीत त्याहा पाई पिअलाआकाजे घेऊन जात नाहा नाहाकोत?”
\v 16 ओमे ए बोयोआ अब्राहामाआ पोऱ्यी होय आना तीही अठरा वर्ष बिमारूम ओती नाहाकोत यीही शब्बाथ तेदीही तिया बाधितमेकल्यामरोत तीही सोड्वुई नाहा नाहाकोत?
\v 17 जेव्हा तिये ओ कोल्यो , तेहालाम त्याहा विरोध कोअनारे आखे माहे लाजीत ठोगायु उवे त्याजागे आखे गोर्दी त्याआ आश्चर्य कामामुळे जे तिये कोल्यु ओते खुश उवे ओते
\v 18 त्याजागे तिये कोल्यो , "परमेश्वराआ राज्य केहलो होय आना आय त्याआ तुलना क्याहाआरी कोहू ?
\v 19 ते मोहरी दाणाहोस होय ज्याहा कोडु घेऊन आपाआ जंगलूम पेहे ते वोडो उवे आना एक साड बोन्यो फासाड़ी जुगोमेरयो पाखरांनी आविलो त्याआ फासाम खोटो बोनाड्ल्ये
\v 20 तिये फासी कोल्यो परमेश्वराआ राज्याआ तुलना आय केहला आरी कोहू ?
\v 21 ते खामिरासारखे होय , ज्याहा उनाआ स्त्रीने घेऊन तीन माप लोटोमेहे मिले आना ते आखे पीठ खमीर तारखू पोयो
\v 22 येशु जेव्हा नगरामे आना गावोहीरोत संदेश आपित यारुशलेम जात ओतु,
\v 23 तेहालाम त्याहा कोडु फ़ुस्ल्याआ, “प्रभू नाहाकोत थोडोज माहुऊ तारण उवे?” तिये त्याहा कोल्यो ,
\v 24 हाकडी बाअणामोरोत जाअलाकाजे शक्यतो हरएकमाहू प्रयत्न को, काहाके आय तुमुह कोतलू का जागे जाण्याआ प्रयत्न जास्तीज कोए पोन ने जाता आवे
\v 25 जेव्हा कोआआ मालिक एकवा उठित दरवाजू बंद कोईत आपोहो ताहा तुमु बारथे उभे रोत दरवाजू ठोकीत कोअही , “ओ मालिक आमच्यासाठी दरवाजू उगाडीत आप ”, परंतु तो तुम्हामे उत्तर आपही, आय तुम्हामे ओळखीतल्यो नाहा, तुमु कोरात आव्ये होय ?
\v 26 तेहालाम तुमु कोअही , आमुहू ताआरी रोटूखादू , ताआरी पिद्ल्लू, तू आमुहू आम्हा गोल्लीमे शिक्षण आपिलू
\v 27 परंतु तो तुम्हामे कोअही, "आय तुम्हामे ओळखीतल्यो नाहा तुमु कोरात होय ते ? ऐ खराब काम कोअनारा माआ त्यापोरोत नाहीत जा,
\v 28 तुमु अब्राह्म, इसाक, याकोब, तेहलूज आखे संदेष्टाहा परमेश्वराआ राज्याम पलणारू परंतु तुम्हामे बारथे ढेपलीत आपिला आवे , त्याजागे फक्त रोडीलो आना दात साविलो रोय
\v 29 फासाड़ी पूर्व आना पश्चिम, उत्तर आना दक्षिण त्यापोरोत माहे परमेश्वराआ राज्याम आविलो रोटाआ भागी उवे
\v 30 लक्षाम रोहू दया का त्याजागे जे आखरी होय , पहीले उवे आना जे पहीले होय ते आखरी उवे
\v 31 तिया टायमोमें येशुआरी किबी परुसी आव्ये आना त्याहा कोल्यो , “हेरोद ताहु माआहि इच्छितो याकोअता ईहिरोत एगदा जागापो निहित जा”
\v 32 तेहालाम तिये त्याहा कोल्यो , जा आना तियाअ खोड्कोहो कोअलो, उनाअ आय माहुमेरोत खराब आत्माहा काडनारू, आय आज पण हाजो कोअनारू
\v 33 आना उजालापोन फासाड़ी तिसऱ्या तेदीही आय आपाआ काम पुरो कोअनारू
\v 34 ऐ यरुशलेम, ओ यरुशलेम, तू संदेष्टाआ जीव लेत होय आना परमेश्वराने जीआ तापो मोकल्ये होय , त्याआपो डोणो टाकीत होय आय केतीवा ताआ माहुंहु एकठे कोईत ओते जेहलो एक कुकडी आपाआ पिलांहा आपाआ फाकडाआ निसे एकठे कोईत ओते परंतु तुम्हामे गोमे नाहा
\v 35 पाला , ताकोअता तांआ को परमेश्वराआ त्यापोरत आपिलू होय आय ताहु कोल्यो होय , तू कोअही, धन्यवादित होय तो जो प्रभूउ नावामेहे आवीत होय तू माहु तियाअ टायमोपोरोत फासी पलणारू नाहा जोपोरोत वेल आवयी नेओय.
\c 14
\p
\v 1 एकवा शब्बाथआ तेदीही मुख्य परुशीमधून कोईएक कोअमे येशु खाअलाकाजे गोल्यो त्याजागे ते वोडो नाजरोवाही त्याआपो डोआं मेकीत ओते
\v 2 त्याजागे आगडी जलोदर रोग उवलो एक माहहू ओतु
\v 3 येशूने यहुदी-धर्मशास्त्री आना परुसी यांहा फ़ुस्ल्याआ, "शब्बाथ तेदीही कोडाआ हाजो कोअला योग्य होय का नाहा?
\v 4 परंतु ते ठावकू रोल्या याकोअता येशुई तियाअ माअहुहू हाजो कोईत आपिलू आना काबी मोकलित आपिलू
\v 5 फासाड़ी तिये त्याहा फ़ुस्ल्याआ, "जर तुमामेहेरोत कोडापो आपाआ पोऱ्या होय नेते बोलोद होय तो वेईम पोडीत जात्लू ताहा नाहाकोत शब्बाथआ तेदीही तुमु त्याहा लागेज बारथे काडनारू नाहा?
\v 6 यापो ते त्याहा उत्तर आपुहू सेकेले नाहा
\v 7 काहाके येशुई ओ पालील्यो का हादाडल्यो माहे आपाआकाजे बोहीला पुरोमानपानजोवे जागू होडीत ओते , तेहालाम तिये त्याहा एक दाखलू आखिलो, तो बोलतुल्यो:
\v 8 जेव्हा तुम्हामे वेहवालोम रोटाहा हादाडये ताहा तियाअ जागापो मुख्य जागापो बोअहू नाहा काहाके एहलो उवहु सेकोहो का त्याजागे तुमापेक्षा जाखा वोडू माहहू त्यावाही हादाडल्यु गोल्यो होय
\v 9 फासाड़ी तुम्हाआ बेनुहू हादनारो तुमाआ जागे आविलो कोअही, “आपाआ ए जागू याआ माअहुहू आप ”, आना फासाड़ी लाजवाईत ताहु निसरयु जाग्तली बोहजी लागे
\v 10 जेव्हा तुम्हामे हादाडये जाहो तेहालाम तुमु आखाम निसरयु जाग्तली बोहा याकोअता का जेव्हा तुम्हामे आंनत्रित कोअनारू आवे तेहालाम तो कोय, “ओ दोस्ता, उठ उसे बोह” फासाड़ी तिया आखाआगाडी जे ताआरी हादाडल्यो माहे रोही तीइही ताआ मान वोद्नारू
\v 11 काहाके जो कोडु स्वतःहा उचो कोअही, त्याहा झुकाड्यो जाइअलो आना स्वतःहा झुकाडीलो त्याहा उचो कोअलाआ आवे
\v 12 फासाड़ी ज्याहा तिये हादाडल्यो कोल्यु ओते तो त्याहा बोलतुल्यो, "जेव्हा कोंयो तू कोडोबीही तेदीही काहाके राती रोटू आपी तेहालाम आपाआ हेगांति, आपाआ पाही , आपाआ होगवाड्यो काहाके श्रीमंत जागरयु यांहा आदहु नाहा काहाके तियाअ बदलावाही ताहु हादीही आना ह्याप्रमाणे ताहु त्याआ फोल मिलित जाइअलो
\v 13 पोन जाहा तू रोटू आपी तेहालाम गरीब, दुखी, lलेगडू, लेगडे आना आंधले यांहा हादे
\v 14 काहाके फासाड़ी त्याजागे ताहु फासी कोइलाकोअता किबी नाहा, तेहालाम ओ ताकोअता आशीर्वाद बोनल्यो ह्याआ आखोज फोल ताहु नीतिमान माहे जिवंत उवेताहा आपिलू जाइअलो
\v 15 फासाड़ी त्याआरी रोटू कोईत ओतल्या माहुमेरोत एकाने ओ उनाईलानतर येशुहू कोल्यो , "हरएक तो माहहू धन्यवादित होय जो परमेश्वराआ राज्याम रोटू कोईत रोतो
\v 16 तेहालाम येशूने त्याहा कोल्यो , "एक माहहू कोडलोतेबी वोडो जेवणावळीई तीयारी कोईत ओतु, तिये जाखो माहुंहु याविषयी कोल्यो ओते
\v 17 फासाड़ी रोटाआ टायमोमें ज्याहा कोल्यो ओते , पावारोहो मोकलित ओ कोल्यो , “आव, काहाके रोटू तीयार होय ”
\v 18 ते आखे हारखोच निम्मित कोहू लागाडीत , पल्ले त्याहा कोल्यो, “आय एक खेत वेसातो लेधलो होय , माहु जात ते पालीलो होय , आय तुम्हामे विनंती कोअत्लू, माहु क्षमा को”
\v 19 फासाड़ी बिहरा कोल्यो, “आय पाच जोडी बोलोद लेधलो होय , आय त्याहा तापासुहू जात्लू, आय तुम्हामे विनंती कोअत्लू माहु क्षमा को”
\v 20 एक फासी जोओ कोल्यो , “आय वेहवाल कोल्यु होय , याकोअता आय आवहू शकत नाहा”
\v 21 जाहा तो पावर फासिआवयु तेहालाम तिये आपाआ मालकाहा वर्तमान कोल्यो , यापो कोआआ मालिक जास्तीज खोताईत आवयू आना आपाआ पावरोहो कोल्यो , नगराआ गल्लीम, वातेम जा आना गरीब, दुखी, lलेगडू, आंधले आना लेगडे यांहा इही हादीत लेतआव
\v 22 तिया नहाकोइत कोल्यो , ओ मालिक तुमाआ आज्ञा पुरो कोअयी होय परंतु ओमेभी जागू निसे होय
\v 23 फासाड़ी मलीकाने नोकराहा कोल्यो , सडकावर आना खेताआ वाडीहीजा जा आना त्याजागेरोत माहुंहु आग्रह कोईत इही घेऊन आव याकोअता का माआ को पाअये जालो
\v 24 आना आय तुम्हामे कोतलू जे पहीले हद्येहे गोये ओते त्यामरोत एकाहभी माआ रोटू चाखिलो न जोळे
\v 25 येशु आरी वोडो लोकसमुदाय जात ओते , तो त्याआरोत वोलीतआव्यू आना कोल्यो ,
\v 26 जर माआहने कोडोबी आवीत होय आना आपाआ आयहि , बाहापो लाडी आना पोऱ्ये, आपाआ पाही आना बोईहही आना इहिंजा का आपाआ जीवनाहा मांपोरोत जाखा प्रेम कोअत्लू, ताहा तो माआ शिष्य ओवुहू शकत नाहा
\v 27 जो आपाआ क्रूस न विसित माफासाडी आवत्लू तो माआ शिष्य ओवुहू शकत नाहा
\v 28 जर तुमामोरोत कोडु बरुज बांदीला इच्छा ओतलू तो आगाडी बोहित आना खचाआ आंदाज कोईत आपआरी तो पुरो कोईलाएतो लायकी होय का नाहा ओ पालीत नाहा?
\v 29 नहाते कदाचित गुडू पेअल्यापसाडी त्याहा जर तो पुरो कोअता आवयू नाहा ताहा पालणारे आखे माहे त्याआ मजाक कोआ आना आखीत ,
\v 30 अरे आव माहुई बांदालाआ सुरवात ताहा कोल्यु, परंतु ओ पुरो कोहू शकला नाहा
\v 31 काहाके कोडु राजा एहेलू होय जो कोडोबीही बिहीरा राजाहा विरोधामेहे लोढाई कोईलाकाजे गोल्यो आना पहीले बोहित फूस कोल्योओ नेओय ताहा आपाआ दहा हजार सिपायडाआरी नाहाकोत तो वीस हजार शिपाय होय त्याआरी लोडाई कोहू गोयो का नाहा
\v 32 आना जर तो लोडाई कोहू शकत नाहा ताहा तिया विरोधकोनारो ओमे वातीमेज होय तोयोज तो आपाआ वकिलाहा मोकलित ठावकू रोनाराआ प्रस्ताव कोअही
\v 33 बिहरे फासाड़ी ऐह्कोईत तुमामेहेरोत कोडोबी जो आपाआ आखे धनदौलत त्याग कोईत नाहा तो माआ शिष्य ओवुहू शकत नाहा
\v 34 खारो हाजो होय पण जर खाराआ खारोपोनाआ गोल्यो ताहा त्याआ चोव किहांवाही लावता आवे ?
\v 35 ते जमिनोम काहाके उखीवाडोहा ए कामोओ नाहा माहे त्याहा ऐहलेच बारथे टाकीत आपत्ले, “ज्यापो ऐकावयास कान होय , तो उनाआ. ”
\c 15
\p
\v 1 ओमे जेव्हा जकातदार आना पापी आखे त्याआं ऐकावयास त्याजागे आवीत ओते
\v 2 तेहालाम परुसी आना यहुदी धर्म शास्त्री बडबड कोईत कोल्यो , “ओ माहहू ताहा पापी महुअ स्वागत कोईत होय आना त्यांआपो रोटू कोईत होय ”
\v 3 यापो येशूने त्याहा ओ दाखलू होमलावल्यो,
\v 4 सोमजा तुमामेरयू कोडाही होव मेंढे होय आना त्यामेरोत एक अटकालू ताहा नाहाकोत तो नव्याण्णव मेंढे जंगलूम सोडीत ते आरावातुरोल्याआ फासाडी जाइअलो जोपोरोत ते जोडनारू नाहा
\v 5 फासाड़ी ते मेंढो त्याहा जोडत्लो तेहालाम त्याहा आनंदावाही त्याहा आपाआ खांदापो विसित लेहो
\v 6 आना जेव्हा तो कोआ फासी जात्लू तेहालाम आपाआ दोस्ताहा आना जागऱ्याहा जागे हादीत त्याहा कोतलू, माआरी आनंद को काहाके माआ टाकाईतरोल्ये मेंढो जोडल्यो होय
\v 7 आय तुम्हामे कोल्यो होय ह्याप्रमाणे कदोएक मोन बोद्लीणाराआ पापी याकोअता, तियाअ नव्याण्णव नीतिमान माहूपेक्षा, ज्याहा बद्लाविलाआ गरजओतली नाहा होर्गाम आनंद कोल्योओ जाइअलो
\v 8 काहाके सोमजा कोडु बोयोआ होय जिआरी दहा सांदीई सिक्के होय आना तीई एक सिक्का टाकाइतलो ताहा नाहाकोत ती दिवू लागाडी कोअमे जीवताहा बाईत रोही आना लक्ष आपित होदित रोही जोपोरोत ते जोडित नाहा?
\v 9 आना जेव्हा तीही ते जोडे तेहालाम ती आपाआ दोस्ताहा आना जागऱ्याहा जागे हादीत कोअही , माआरी आनंद को काहाके माआ शिक्का जो टाकाईतगोल्यू ओतु तो जोड्यू होय
\v 10 आय तुम्हामे कोतलू का ह्याप्रमाणे एक मोन बदलावणाऱ्या पापिकोअता पण परमेश्वराआ दूताआ हजर त्याजागे आनंद कोल्योओ जाइअलो
\v 11 फासाड़ी येशूने कोल्यो , “उनाआ माहांआ बेन पोऱ्ये ओते ”
\v 12 हानू पोऱ्यामूळे आपाआ आबहाहा कोल्यो , “जी धनदौलत माआ वाटांम होय ती धनदौलत माहु आपित आप ,” तेहालाम आबहे आपाआ बेनुपोऱ्याहा धन वाटीत आप्यी
\v 13 ओमेजा जाखो वेल उवी नाहाओती , का हानू पोऱ्यामूळे आपाआ धन लेदि आना सेटे त्याहा जाहू निघाल्यू , आना त्याजागे मज्याकोली कोईत आपाआ आखे धनदवलत उदलीत टाक्यी
\v 14 जेव्हा त्याआ आखे धनदौलत सेलाई ओती तोयोज तियाअ त्याहा भिवाड्नारू दुष्काळ पोडीत ओतु तेहालाम तो ओड्सोणीम रोहू लाग्यू
\v 15 याकोअता तो तियाअ त्याहा कोडा माअहाही जात मोजरी कोहू लाग्यू तिये त्याहा आपाआ खेतुम डुकरे सरीलाकाजे मोकलित आपिलू
\v 16 त्याजागे तिये फूस कोल्योओ का त्याहा हेंग्यू खॉआलाकाजे जोडीत , जे डुकरे खायलो ओते परंतु कोडु त्याहा एक हेंग्यू पण आप्यी नाहा
\v 17 फासाड़ी त्याहा जेव्हा तो शुद्धीपो आवयू तेहालाम बोलतुल्यो, माआ आबहाआरी एहलो केते मोजऱ्यो होय त्यांआपो खात पण उगरेहेएने आय इंही फुकल्यो मोईत होय
\v 18 ओमे आय ईहिरोत माआ आबाआही जालो आना त्याहा कोल्यो, “आबुहू आय होर्गाहा परमेश्वर आना ताआबद्दल पाप कोल्यु होय ”
\v 19 ओमे आगाडी आय ताआ पोऱ्या कोओला योग्य नाहा माहु आपाआ मोजऱ्यो होमजीत मेकीत ले
\v 20 तेहालाम तो उठित आपाआ आबाआही निघाल्यू ओमे तो किबी अंतर सेटए ओतु, तेहालाम त्याआ आबहे त्याहा पालील्यो , आना त्याआ आबहाहा त्याआपो जाखो दया आवयी तेहालाम तो गुगदीत जात तिये आपाआ गोलाम गोलु कालीत त्याआ मुक्कु लेधलो
\v 21 “पोऱ्यामूळे आपाआ आबहाहा कोल्यो , आबुहू, आय ताआ नाजरोवाही आना होर्ग्याआ विरूध आबहु कोल्यु होय आय ओमे तुमाआ पोऱ्या कोओला योग्य नाहा”
\v 22 परंतु आबहे आपाआ पावारोहो कोल्यो , वेगु हाजो आगडे लेतआव आना याहा ते काला त्याआ आथोमेहे अंगठी आना गुडामे चप्पल काला
\v 23 मातीत एहेलू जनावरे घेऊन वाडा त्याहा खात आपु आनंद कोहू
\v 24 काहाके जो माआ पोऱ्या मोल्यु ओतु, ओमे जेहलो जिवंत पोयो होय , ओ टाकायू ओतु पण ओमे तो जोड्यू होय , तेहालाम ते आनंद कोहू लागाडीत
\v 25 ओमे तिया वोडू पोऱ्या खेतुम ओतु, जेव्हा आवयू आना घराजवळ पोतीतगोयू तेहालाम तिये गाण्या नाचीलाआ आवाज उनाअलु
\v 26 तिये आपाआ उनाआ नोकराहा हादीत फ़ुस्ल्याआ ओ आखे नाहाकोत जातले होय ?
\v 27 पावरो त्याहा कोल्यो , ताआ पाही आवयू होय आना ताआ आबहे हाजूहोय आना हाजो पालीत एक मातीत जनावरे वाड्यू होय
\v 28 वोडू पाही जास्तीज रागवूहु तो विसमे जातेच नेओतू तेहालाम तिया आबहू बारथे आवयू आना त्याहा होमजाद्योहो
\v 29 पोन तिये आबहाहा उत्तर आपिलू, पाला , आय सालाआसाला ताआ सेवा कोईत आवयू होय आय ताआ कोडोबीही आज्ञाहां विरोध कोल्योओ नाहा परंतु तुमु माहु एक जनावरे आपिलू नाहा का आय आपाआ दोस्ताआरी आनंद कोहू
\v 30 पोन जाहा ताआ ओ पोऱ्या आवयू जीआ वेश्यामेहे आपाआ आखे धन खोबाल्ये, त्यांकोअता तू वोडू मातीत जनावरे मारीलो
\v 31 आबहे त्याहा कोल्यो , माआ पोऱ्या, तू कायमो माआ जागे होय आना जे किबी माआहने होय ते आखे ताआज होय
\v 32 पोन आमुहू खुश उवूंहू जोवे आना तीवर मोनावीलू कोईओलो ताआ ओ पाही जो मोल्यु ओतु ओमे फासी जिवंत पोयो होय ओ अटकालू ओतु ओमे जोड्यू होय.
\c 16
\p
\v 1 फासाड़ी येशूने आपाआ शिष्यांआ कोल्यो , एक श्रीमंत माहुहू ओतु तिया एक कारभारी ओतु त्याआपो आरोप ओतु का तो धन सेलाडीत होय
\v 2 तेहालाम तिये हादल्यो आना कोल्यो, तोह्बारामे आय ओ नाहाकोत उनात्लू? आपाआ कारभाऱ्याआ हिशोब आप , काहाके याआगाडी तू कारभारी रोला नाहा
\v 3 यापो कारभारी लेतजा मोनोमेऱ्यो मोनामे कोल्यो, माआ मालिक मापोरोत कारभारी काम मागीत होय ओमे आय नाहाकोत कोहू ? माआ त्याही ओमे एवडी शक्ती रोली नाहा का , आय खेतुम जात खोदिलो गालीला काम कोहू शकतो आना मांगुई माहु लाज लागेहे
\v 4 हाजो ओमे होमज्ये का माहु नाहाकोत कोअला हवे का ज्यावाही जेव्हा माहु कारभारी पदोपोरोत काढीत टाक्ये जानारू तेहालाम माहे आपाआ कोअमे माआ सत्कार कोअनारू
\v 5 तेहालाम तिये मालिक च्या हरएक आपणाराहा हादाडये, पाल्या माअहुहू तिये फ़ुस्ल्याआ, माआ मालकाआ ताहु केतो आपिलो होय ?
\v 6 तिये कोल्यो होव माप ज़ैतूनचे तेल , यापो तो बोलतुल्यो ओ ले ताआ रोख, आना बोहित वेगु याहा पळास कोईत आप
\v 7 फासाड़ी तिये दिहीराहा कोल्यो आना ताहु केतो आपिलो होय ? तिये कोल्यो , होव खाड्डा गोव, तो त्याहा कोल्यो ओ ले ताआ थोबाडा आना होव त्याआ ऐशी कोईत आप
\v 8 यापो त्याआ मालक्योओ तिया बेईमानी कारभारीई प्रशंसा कोअयीकाहाके तिये चतुराईवाही काम कोल्यु ओते सांसारीक माहहू आपआहोस माहहू मुळे व्यवहारूम आध्यात्मिक माहुपेक्षा जाखा चतुर ऐ
\v 9 आय तुम्हामे कोतलू का , सांसारीक मालमत्ता याकोअता आपाआ हेगांति बोनाडा काहाके जेव्हा धनदवलत सेलाय तेहालाम सार्वकालिक रोअलाकाजे तुमाआ स्वागत कोआ
\v 10 जे माहे ज्यापोओ थोडाकोआता विश्वास कोल्योओ जाइअलो आना याआ प्रमाणोओ ते थोडाकोआता बईमानी ओवुहू सेकतेहे तो जाखा पण बईमानी ओवुहू शकतो
\v 11 ह्याप्रमाणे जर तुमु सांसारीक मालमत्तापो भोरुसो मेकही नाहा, ताहा खोरो धना विषयी कोडू भोरुसो मेकही?
\v 12 जे कोडु बिहराआ होय जर तुमु त्यांकोअता विश्वासाआ पात्र नेशेय ताहा जे तुमाआ होय ते तुम्हामे कोडू आपी
\v 13 कोडोबी पावर दिहे मालकाआ सेवा कोहू शकत नाहा तो एकाहा द्वेष कोअही आना दिहीराहा प्रेम कोअही तो एकाहा तोईत रोही आना दिहीराहा तुच्छ मानही तुमु धन आना परमेश्वर आव बेनजोआआ सेवा एकहरको ओतगोल्यु कोअता आविलो नाहा
\v 14 ओमे जेव्हा पोष्याआ पुजारी परुश्यांहि ओ उनाअयो , तेहालाम तिये येशुऊ जाखो मजाक कोअयी
\v 15 आवे तिये त्याहा कोल्यो , तुमु एहलो होय जे माहाआगडी एहलो देखाडणारु का तुमु जाखो हाजो होय परंतु परमेश्वर तुमाआ मनाहे ओलखीतलु माहे ज्याहा- ज्याहा जाखो किमती होमजीतेहे ते परमेश्वराकोअता ते तुच्छ होय
\v 16 योहानाईहीजा नियम शास्त्र आना संदेष्टाआ मुख्यता ओती त्याआफासाडी परमेश्वराआ राज्याआ सुवार्ता प्रचार कोअयी जात होय आना हरएक माहे वोडो प्रमाणामेहे त्यांही खेच्ये जात होय
\v 17 स्वर्ग आना धोरती नष्ट उवे शक्य होय परंतु नियम शास्रामे एक बिंदू ची शक्ती न तुटणारी होय
\v 18 जो हरएक कोडोबी आपाआ लाडी सोडीत बिहरे वेहवाल कोअत्लू तो व्यभिचार कोअत्लू ह्याप्रमाणे जो आपाआ आद्म्यापोरोत सोडितदेदल्यो कोडाआ लाडीआरी वेहवाल कोअत्लू तो पण व्यभिचार कोईत रोतो
\v 19 ओमे पाला , एक माहुहू ओतु तो जाखो श्रीमंत ओतु तो जाबलो तलम आंगडे काले एहलो आना हरएक दीही थातामाटाम जिवनाआ आनंद लेत ओतु
\v 20 त्याआ जागापो लाजर नावाआ एक गरीब दुखी त्याआ बाआनाजागे पोडीत रोत ओते त्याआ डील फोडक्याआ जखमोवाही पोअल्ये ओते
\v 21 तियाअ श्रीमंत माहांआ उष्टे पोडीतरोल्या त्याआ पेट पोअन्याकोता तो तोडपित ओतु इहिंजा का हुणे आवीत ओते आना त्याआ जखमोंहा साटीत ओतु
\v 22 आना फासाड़ी एहलो उवे का तो गरीब माहुहू मोल्यु तेहालाम स्वर्ग दूत आविलो त्याहा घेऊन गोये आना आब्राहाम च्या गोदमध्ये जात बोहाडील्ये तो श्रीमंत माहुहू पण माईत गोल्यो त्याहा जमिनोम गालीलो
\v 23 नरकाआ जेव्हा तोडपित ओतलू जाहा तिये आपाआ डोआं उपो कोअयी तेहालाम आब्राहाम जाखो सेटे देखाहे ओतु परंतु तिये लाजराहा त्याआ गोदमध्ये पालील्यो
\v 24 तेहालाम तिये आवाज आपित कोल्यो, आबुहू अब्राहामाआ, मापो दया को आना लाजराहा मोकोल का तो आपाआ अंगठी बुडालीत माआ जीभ हेलो कोईत आपीली काहाके आय याआ आगीम तोडपित होय
\v 25 पोन अब्राहामाही कोल्यो, ओ माआ पोऱ्या, ओरको तू ताआ जीवोन सहवासाम आपाआ हाजी वस्तु मेलवी आना परंतु लाजराहा वाईट वस्तूच जोड़ी ओमे तो इही आनंद कोईत होय आना तू त्रास कोईत होय
\v 26 आना याआ आखे परीस्तीतीम आम्हा आना तुमाआ माय एक वोडी दोरी होयायाकोअता का जर कोडु तुमापोओ आवहू इच्छितो तेबी त्याहा जाता आविलो नाहा आना तिहीरोत कोडाआ इही आवीत आविलो नाहा
\v 27 तिया श्रीमंत माहुहु कोल्यो , ताहा फासाड़ी ओ आबुहू आय ताहु विनंती कोअत्लू का लाजराहा माआ आबहाआ कोआ मोकोल
\v 28 काहाके माआ पाच पाही होय तो त्याहा चेतावणी आपही याकोअता का तिये तेबी याआ त्रास दासी जागापो आवहू कायना
\v 29 पोन अब्राहमने कोल्यो , त्याजागे मोशे होय आना संदेष्टे पण होय त्याहा त्याआं उनाऊ आप
\v 30 श्रीमंत महुहू कोल्यो , नाहा आबुहू अब्राहामाआ, जर कोडु मोल्यामरोत त्यांआपो जाइअलो ताहा ते मोन फेरविनारू
\v 31 आब्राहाम लेतजा त्याहा कोल्यो , जर ते मोशे आना संदेष्टे याआ उनाईत नाहा ताहा जर कोडु मोल्यामरोत जिवंत ओवुहू त्याआ जागे जाइअलो तेबी ते मानणारु नाहा.
\c 17
\p
\v 1 फासाड़ी तिये आपाआ शिष्यांआ कोल्यो,'' ओवुहू नाहा शकत का अडखळन नाहा उवे; परंतु हाय तियाअ मांहुंपो ज्या कारनोवाही ते आवत्ले !
\v 2 जो आव हनामोरोत पोरोत कोडा एकाहा अडखळन लाविले होय त्याआ याकोअता ओच हाजो होय का, कोअराआ तेलो त्याआ गोलाम बांधीत त्याहा समुद्राम टाकीलो
\v 3 सावध रो; केधी ताआ पाही अपराध कोअही ताहा त्याहा होमाजळ, आना पस्तवूकोआही ताहा त्याहा क्षमा को
\v 4 केधी दीही भरात तो सात अपराध कोअही आना हेगांति वेले ताआ जागे फासी आवीत कोअही, आय पस्ताव्यु होय ; ताहा त्याहा क्षमा को''
\v 5 तेहालाम प्रेषिताई प्रभूहु कोल्यो ,'' आमाआ विश्वास वोडाद''
\v 6 प्रभूऊ कोल्यो ,'' केधी तुम्हामे रईई दाण्या आरी पण विश्वास होय ताहा, तुमु आव तुतीई सोडोहो कोआ का मुलामोरोत उपटीत समुद्राम लागित जा, ताहा ते तुमाआ उनाअयो ओते
\v 7 तुमामेय एहेलू कोडू होय , ज्याचा दास ओल जुपत्लु आना मेडांहा सारत्लू, आना जेव्हा तो खेतामेरोत आवयू, ताहा त्याहा कोआ,' वेगु आवीत रोटू कोअला बोह?
\v 8 आना ओ कोहू नाहा ,' माआ रोटू तीयार को, आना तोपोरोत आय खाय पीय तोपोरोत कोमोर बाधित माआ सेवा को; याआ फासाड़ी तू पण खात पित्कोईत ले
\v 9 नाहाकोत तो तियाअ पावराआ उपकाराआ मानीही का तिये तोच काम कोल्यु ज्याआ आज्ञा आप्यी गोयी ओती?
\v 10 आव रीतीवाही तुमुभी आखे कामोहो कोईत टाका ज्याआ आज्ञा तुम्हामे आप्यी गोयी ओती; तेहालाम कोआ,' आमुहू खाली दास होय ; जे आमुहू कोअला जोवे ओते आमुहू केवळ तोच कोल्यु होय
\v 11 एहलो उवे का ते यरुशलेम त्याही जात ओयताहा शमरोनाम गालीला मायारोत जात ओतु
\v 12 कोडला उनाआ गावून प्रवेश कोइलाआ टायमोमें दहा कुष्ट माद्वाड्यो मिल्ये
\v 13 तेहालाम सेठुज उभे रोत उचो शब्दाम कोल्यो , ओ येशू, ओ स्वामी आमापो आपा को''
\v 14 तिये त्याहा कोल्यो , जा, आना माह याजकाहा देखाव'' आना जाता -जाता ते शुद्ध उवे
\v 15 तेहालाम त्यामेहे एक ओ पालीत आय हाजू पोयो होय उचो शब्दा माय परमेश्वराआ गौरव कोईत फासी आवयू;
\v 16 आना येशु च्या गुडापो उबडू पोडीत त्याआ आभार महांआ; आना तो शामरोनी ओतु
\v 17 याकोयईत येशूने कोल्यो ,'' नाहाकोत दहा उवे नाहा, फासाड़ी ते नऊ का होय ?
\v 18 नाहाकोत याआ दिहरापोरोत फाशी कोडूच निघाल्यू नाहा जो परमेश्वराआ गौरव कोअही?''
\v 19 तेहालाम तिये त्याहा कोल्यो ,'' उठित निहित जा; ताआ विश्वासा ताहु हाजो कोल्यु होय ''
\v 20 तेहालाम परुश्यांहि त्याहा फ़ुस्ल्याआ का परमेश्वराआ राज्य कोंयो आवे , ताहा तिये त्याहा उत्तर आपिलू,'' परमेश्वराआ राज्य नजारू रुपात आवीत नाहा
\v 21 आना माहे ओ नाहा कोअही , पाला, इही होय , नहाते तीइही होय ; काहाके पाला , परमेश्वराआ राज्य तुमाआ माय होय ''
\v 22 फासाडी तिये शिष्यांनी त्याहा कोल्यो ,'' तो दीही आवे , ज्याम तुमु माहाहा पुत्राच्या दिहोमे एक दिह्याहा पाल्हू इच्छिता, आना नाहा पाल्हू सेकेहे
\v 23 माहे तुम्हामे कोय,' पाला तीइही होय ' नहाते ,' पाला तीही होय ' परंतु तुमु निहित जाऊ नाहा आना त्याआ फासाडी जाऊ नाहा
\v 24 काहाके जीही विग जुगाहा उनाआ जागेरोत निहित बिहीरा सेटे सोमकीनारी, तेह्लुज माअहा पुत्र पण आपाआ दिहोम प्रकट उवे
\v 25 पोन पहीले आवश्यक होय का तो जाअखो दु: ख वीसही आना तियाअ कालोओ माहे त्याहा तुच्छ माने
\v 26 जेहलो नोहाआ दिहोम उवे ओते , तेहलूज माहाहा पुत्राच्या दिहोमेभी उवे
\v 27 ज्या दिहे पर्यंत नोहा जहाजोमे सोढयू नाहा, तियाअ दिहे पर्यंत माहे खायलो पीत ओते , आना ते वेहवाल कोईत ओते तेहालाम पाई पोअयोजोर आविलो तियाअ आखाहा नष्ट कोल्यु
\v 28 आना जेहलो लोट च्या दिहोम उवे ओते आना माहे खायलो पीत ओते , लेआलो आपही कोईत साडे लागाडीत ओते को बांधित ओते ;
\v 29 पोन तिया तेदीही लोट सदोम मायारोत निघाल्यू , तियाअ तेदीही आग आना गंधक जुगोमोरत पोड्यी आना आखाहा नष्ट कोईत आपिलू
\v 30 माअहा पुत्राच्या आविलाआ तेदीही पण ऐहलेच उवे
\v 31 तिया तेदीही जो कोवलापो होय आना त्याआ एकहरको कोअमे होय तो त्याहा घेण्यासाठी जाऊ कायना; आना ऐहलेच जे खेतोमे ओये ते फासी जाऊ कायना
\v 32 तिया लोटाआ लाडीही स्मरण मेका
\v 33 तिया जो कोडु आपाआ जीव वाचाआडयो पालत्लू तो त्याहा वासाड़े, आना जो कोडु त्याहा वासाड़े तो त्याहा जिवंत मेके
\v 34 आय तुम्हामे कोतलू, तियाअ राती बेन मांहु एकाच खाटलापो होय ; एक लेदो जाइअलो आना बिहरु सोडीत आप्यू जाइअलो
\v 35 बेन बोई एक आरी जात्यावर दोईत होय , एक लेदिओलो जाइअलो आना बिहरि सोडीत आप्या जाइअलो
\v 36 बेन जोओ खेतोम ओय एक विसात जाय आना बीहरू रोतजाय .
\v 37 ओ उनाईत तिये त्याहा फ़ुस्ल्याआ, ओ प्रभू ओ का उवे,'' तिये त्याहा कोल्यो ,'' जीही प्रेत होय तीइही हिंगाडो जोमुहू.
\c 18
\p
\v 1 तेहालाम तिये त्याआ विषयामे हमेशा प्रार्थना कोईली आना खचू कायना ओ दृष्टामे आखिलो
\v 2 कोडु उनाआ नगरामेहे न्यायधीश रोत ओतु, तो परमेश्वराआ बित नेओतू आना कोड्लाज माहांआ पोरोधीही कोईत नेओतू
\v 3 तिया नगरामेहे एक रोंडाली रोत ओती, जी त्याआ जागे आवीत -आवीत कोल्यो ओती, माआ न्याय सुकाडीत माहु माआ कर्जदारापोरोत वासाडा'
\v 4 किबी वेल पर्यंत तो ते मान्यु नाहा परंतु आखरी मोनामे फूस कोईत कोल्यो , जर आय परमेश्वराआ बित नाहा , आना माहांआ फिकीर न कोअता;
\v 5 तेबी ए रोंडाली माहु त्रास आपित रोनारे, याआ याकोअता आय तीई न्याय कोअही, केधी एहलो न ओवो का घडी -घडी आवीत माहु त्रास आपे ''
\v 6 प्रभूऊ कोल्यो ,'' उनाआ , ओ अधर्मी न्यायकोअनारा नाहाकोत कोतलू?
\v 7 याआ याकोअता नाहाकोत परमेश्वर आपाआ निवाडीतमेकल्या न्याय तो कोअनारू नाहा काहा, जो रात दीही तिया गुगदा कोअता? नाहाकोत तो आपाआ विषया माय वेल लागाडे?
\v 8 आय तुम्हामे कोतलू, तो लागेज तिया न्याय कोआ तेबी पण माअहा पुत्र धोरती उपो आवेज तेहालाम त्याहा धोरतीपो विश्वास रोही नाहाकोत
\v 9 तिये त्याआ त्यापोरोत जे त्याआपो भरोवसू मेकीत ओते , का आमुहू धोर्मी होय आना बिहराहा तुच्छ मानीत ओते , ओच दृष्टामे आखिलो:
\v 10 बेन मांहु मंदिरोम प्रार्थना कोइलाकोअता गोये ; एक परुसी आना बिहरु जकात लेणारू
\v 11 परुसी उबु रोत त्याआ मोनामे प्रार्थना कोहू लाग्यू ,' ओ परमेश्वर आय तांआ धन्यवाद कोअत्लू का आय बिहीरा महांआ तारखू ढोगनारू जुलूमकोअनारो, आना पापकोनारू नाहा आना नाहा जकात बाअनो तारखू होय
\v 12 आय हप्तामरोत बेनवा उपास मेकोहो आय आपाआ कोमायाई दहावू भाग पण आपोहो
\v 13 परंतु जकात लेणारू सेठुज उबु रोत होर्गो त्याही पाल्हू इच्छी ला नाहा ताहा आपाआ छाती ठोकीत- ठोकीत कोल्यो ,' ओ परमेश्वरा पाप्यापो आपा को
\v 14 आय तुम्हामे कोतलू का, तो बिहरु मांहु परंतु तोज मांहु धोर्मी ठेरविल्या जात आपाआ कोआ गोल्यो; काहाके का जो कोडु आपाआ माह वोडू बोनावोही, तो हानू कोअल्यो जाय; आना जो आपाआ माह हानू बोनावोही त्याहा वोडो कोल्यु जाय''
\v 15 फासाड़ी माहे आपाआ पोऱ्याहा पण त्याआ जागे लेतआवुहु लागाडीत काहाके तो त्याआपो आथे मेकीही; परंतु शिष्यांनी पालीत त्याहा रागाडे
\v 16 येशूने पोऱ्याहा जागे हादीत कोल्यो ,'' पोऱ्याहा माआ त्याही आवी आपा , आना त्याहा नाहा कोहू नाहा ; काहाके परमेश्वराआ राज्य त्याआ हारको त्याच होय
\v 17 आय तुम्हामे खोरो कोतलू का जो कोडु परमेश्वराआ राजाहा पोर्याआ एकहरको तेईतले कोअनारू नाहा तो तीयाम केधीज प्रवेश कोहू सेकेहे नाहा''
\v 18 कोडु उनाआ अधिकरावाही त्याहा फ़ुस्ल्याआ,'' ओ उत्तम गुरु , सार्वकालिक जिवनाआ अधिकारी उविला याकोअता आय नाहाकोत कोहू ?''
\v 19 येशू लेतजा त्याहा कोल्यो ,'' तू माहु उत्तम काहा कोतलू? कोडूच उत्तम नाहा केवळ एक, अर्थात परमेश्वर
\v 20 तू आज्ञाहा जाआत्लू:' सिनालो नाहा कोईओलो, हत्या कोहू नाहा , आना चोरी कोइलाआ नाहा, झुटी साक्ष आपुहू नाहा, आपाआ आबहू आना आपाआ आयहि चा आदर कोअला'''
\v 21 तिये कोल्यो, आय ताहा आव आखाआ जुवान पणा पोरोत पालीत आवयू होय ''
\v 22 ओ येशू लेतजा त्याहा कोल्यो,'' तांआम ओमे पण एक गोठी ची कोम होय आपाआ आखे किबी वेसेत गोरब्योहो आपित टाक ; आना ताहु होर्गाम धन जोडीत , आना आव साल माआ फासाडी आव ''
\v 23 ओ उनाईत तो खुप उदास पोयो, काहाके तो जाखो श्रीमंत ओतु
\v 24 येशूने त्याहा पालहु कोल्यो '' पोस्यावालो परमेश्वराआ राज्य माय प्रवेश करन केतो कठीण होय
\v 25 परमेश्वराआ राज्याम धनवान याकोअता प्रवेश कोईलापेक्षा उटळाआ हुयीइ नाकामेरोत जाअलो सोपो होय ''
\v 26 आव वरून उनानारे कोल्यो ,'' ताहा फासाड़ी कोडाआ तारण ओवुहू शकतो?''
\v 27 तिये कोल्यो ,'' जे महांआ त्यापोरोत नाहा ओवुहू शकत, ते परमेश्वरा त्यापोरोत ओवुहू सेकोहो ''
\v 28 पेत्राई कोल्यो ,'' पाला आमुहू ताहा कोअबा सोडीत ताआ फासाडी आव्ये होय ''
\v 29 तिये त्याहा कोल्यो,'' आय तुम्हामे खोरो कोतलू का एहेलू कोडोनाहा जो परमेश्वराआ राज्य याकोअता को नेते लाडी, नेते पायहोहो, नेते आई-वडील , नेते पोऱ्ये पोर्याहा सोडीत आपिलू होय ''
\v 30 आना आव टायमोमें खूप पटावाही जोडयेहे नाहा आना आवनाराआ जुगोम अनंत जीवोन ''
\v 31 फासाड़ी तो बाराजोहो आरी लेत जात त्याहा कोल्यो ,'' पाला, आमुहू यरुअशलेमाहा जात आहो, आना जेतेहे गोठी माहाहा पोऱ्याकोअता भविष्य वक्ता त्यापोरत लेखाल्यो गोयी होय , ते आखे पुरो उवे होय
\v 32 काहाके तो बिहरे जातीइ आथोमेहे होपल्या जाइअलो, आना ते त्याआ चेष्टा कोआ आना त्यापोओ थुपे,
\v 33 काहाके आना त्याहा फटके माये, आना घात कोआ ; आना तो तिसऱ्या तेदीही फासी जिवंत उवे''
\v 34 पोन ते आव गोठी मायारोत कोड्लीस गोठी होमज्ये नाहा; आना ती गोठी तिये निकाईत मेकल्यीअने जे कोल्यो गोये ओते ते त्याआ लक्षाम आव्ये नाहाआत्लू
\v 35 जाहा तो यरीहो जागे पोतीतगोयू, ताहा एक आन्दले वाटेए किनारावपो बोहित भिक मागित ओतु
\v 36 ते गर्दीइ जात ओतल्या आवाज उनाईत फुसुहूं लाग्यू ,'' सोण नाहाकोत उवनारा होय ?''
\v 37 तिये त्याहा कोल्यो,'' येशू नासरेथला जात होय ''
\v 38 तेहालाम तो आयडीत कोल्यो , ओ येशू दाविदाआ पोऱ्ये, माआ उपो दया को!''
\v 39 जे आगाडी -आगाडी जात ओते , ते त्याहा रागवूहू लागाडीत का ठावकू बोह; परंतु तो जास्तीज आअडूई लाग्यू ,'' ओ दविदाआ पोऱ्ये, दया को!'
\v 40 तेहालाम येशू उबु रोत आज्ञा आप्यी का त्याहा माआ त्याही लेतआव , आना तेहालाम तो जागे आवयू तेहालाम तिये त्याहा फ़ुस्ल्याआ,
\v 41 ताहु नाहाकोत जोवे का आय ताआ याकोअता नाहाकोत कोहू ?'' तिये कोल्यो ,'' ओ प्रभू ओ को का आय पाल्हू गोयो''
\v 42 येशूने त्याहा कोल्यो ,'' पाल्हू लाग ताआ विश्वासा ताहु हाजो कोल्यु होय ''
\v 43 तेहालाम लागेज तो पालुहु लाग्यू , आना परमेश्वराआ गौरव कोईत त्याआ फासाडी निहित गोल्यो आना आखे माहु पालहु परमेश्वराआ स्तुती कोअयी.
\c 19
\p
\v 1 तो यरीहो माय जातू ओतु
\v 2 तीइही जक्कय नावाआ एक माहुहू ओतु तो कारवूसून कोआनाराआ मुख्य ओतु
\v 3 त्याहा येशुहू पालीलो ओते के कोडु होय , पण त्याहा गर्दीवही देखाहे नेओतू काहाके तो हानु ओतु
\v 4 तेहालाम त्याहा पालीलाकोता तो उनाआ उबरोओ साडोपो सोढयू काहाके येशु त्याआ सोडकोपो जानारू ओतु
\v 5 जेव्हा येशु तिया जाग्तली पोतीतगोयू तेहालाम उसे पालीत तिये कोल्यो , ओ जक्कय, वेगु उतरित आव ; काहाके आज माहु ताआ कोअमे रोलो होय
\v 6 तो आनंदावाही उतरित आपाआ कोअमे घेऊन गोल्यो
\v 7 ओ पालीत आखे मांहे कुरकुर कोहू लागाडीत , तो ताहा उनाआ पापी माहुहु कोअमे गोल्यो होय
\v 8 जक्कयाहि उभे रोत प्रभूहु कोल्यो , ओ प्रभू आय आपाआ आर्दी धनदौलत गोरब्योहो आपोहो आना जर कोडाआ किबी पण अन्यायावाही लेधलो होय ताहा त्याहा चोर पट्ट फासी कोअनारू
\v 9 तेहालाम येशूने त्याहा कोल्यो , आज आव कोओहो तारण जोडयो उवे होय त्यापोत ओ पण अब्राहमाआ पोऱ्या होय
\v 10 काहाके माअहा पुत्र टाकाईत्गोल्याहा होदिलाकोता आना त्याआं तारण कोइलाकोअता आवयू होय
\v 11 जाहा ते याआ गोठी उनाईत ओते ताहा तिये एक उदाहरण कोल्यो , यावाही का तो यरुशलेम जागे ओतु आना ते होमाजाडीत ओते का परमेश्वराआ राज्य ओमे प्रकट उवे होय
\v 12 कोईत तिये कोल्यो , एक श्रीमंत माहुहू सेटे त्याहा जातलू म्हणजे तो राज जागा मिलवीत फिरीत आविलो
\v 13 तिये आपाआ पावरोमेहे दहा जोह हादीत त्याहा दहा शिक्के आपिलू आना त्याहा कोल्यो , आय फासी आविलो तोपोरोत लेनदेन कोईओलो
\v 14 पोन त्याआ नगरामे रोणारे त्याआरी द्वेष कोईओलो आना त्याआ फासाडी वकीलाआ त्यापोरत कोत मोक्ल्यीत का आमुहू नाहा जोवे का ओ आमापो राज्य कोअनारू
\v 15 जाहा तो राज जागा मिलवीत फिरीत आवयू तेहालाम एहलो उवे का आपाआ पावारोहो ज्याहा तिये रोखडी आपिलू ओते आपआरी हादीत लाविले म्हणजे मोलुम कोअनारू का तिये लेनदेन लेतजा नाहाकोत- नाहाकोत कामावोह्यो
\v 16 तेहालाम पल्ले आविलो कोल्यो , ऐ स्वामी ताआ शिक्काकोईत आय दहा शिक्के कामावोह्यो होय
\v 17 तिये त्याहा कोल्यो , धन्य, ऐ उत्तम सेवाकापो जास्तीज आना कोम माय विश्वास योग्य निघाल्यू ओमे दहा नगराउपो अधिकार मेका
\v 18 बिहरा आविलो कोल्यो , ऐ स्वामी, ताआ शिक्काकोईत आय आजू पाच शिक्के कामावोह्यो होय
\v 19 तिये त्याहा पण कोल्यो तू पण पाच नगरोत अधिकारी ओतगोल्यु जा
\v 20 तिसरुजे आविलो कोयो, ओ स्वामी, पाला ताआ ओ हिकिलो होय ज्याहा आय गाठ्डामेहे बांधीत मेक्ल्ये होय
\v 21 काहाके आय ताहु बित ओतू यावाही का तू कडक माहुहू होय जे तू कोल्यु नाहा त्याहा विसित लेहो आना जे तू पेहे नाहा त्याहा तू वाड्तुलू
\v 22 तिये त्याहा कोल्यो , ऐ दुष्ट सेवाकापो, आय ताआज सोबिकोईत ताहु दोषी ठरावीत होय तू माहु जाणम ओतु का आय कडक माहुहू होय जे आय मेक्ल्ये नाहोत आय विसित लेहो आना जे आय पेहे नाहा ते आय वाड्तुलू;
\v 23 ताहा तू माआ सावकारापो काहा मेक्ल्ये नाहा का आय आविलो व्याजाआरी घेऊन लेधलो ओते
\v 24 जे मांहे जागे उभे ओते तिये त्याहा कोल्यो तो शिक्का त्यापोरोत घेऊन ल्या आना त्याहा दया ज्याआपो दहा शिक्के होय
\v 25 तिये त्याहा कोल्यो , ऐ स्वामी, त्यांही ताहा दहा शिक्के ताहा होय ?
\v 26 आय तुम्हामे कोतलू का ज्याआपो होय त्याहा आपिलू जाइअलो; आना ज्यापो नाहा त्यापोरोत ते पण घेऊन लेधलो जाइअलो जे त्यांही होय
\v 27 पोन माआ तियाअ वैऱ्यी ज्याहा वाटत नाहाआत्लू का आय त्यांपो राज्य कोहू त्याहा इही माआगाडी लेतआवीत त्याआ घात को
\v 28 ए गोठी कोत तो यरुशलेमाही त्याआ आगाडी- आगाडी गोल्यो
\v 29 जाहा तो जैतून नावोओ डोगोपो बेथफगे आना बेथानी जागे पोतीतगोयू, तेहालाम तिये आपाआ शिष्यामेरोत बेन जोह ओ कोत मोक्ल्यीत,
\v 30 आगाडीइ गावून जा; आना तीयाम पोतताज एक गोदडीई गोदडापिलो जियीपो खोरोज कोडु प्रवेश कोल्योओ नाहा बांधीत मेकही तुम्हामे जोडीत त्याहा सोडीत घेऊन आव
\v 31 जर कोडु तुम्हामे फुसनारू का काहा सोडीदेतले, ताहा ओ कोओलो का प्रभूहु याहा गोरोज होय
\v 32 ज्याहा मोक्ल्यीत ओते तिये जात त्याहा कोल्यो ओते , तेहलूज देखाये
\v 33 जाहा ते गोदडापिलाः सोडीत ओते , तेहालाम त्याआ मालक्योहो त्याहा फ़ुस्ल्याआ, आव गोद्दपिलाहा काहा सोडीत होय
\v 34 तिये कोल्यो , प्रभूहु याहा गोरोज होय
\v 35 ते त्याहा येशुआरी घेऊन गोये आना आपाआ आगडे त्याआपो टाकीत येशुहू त्याआपो बोहाडीत आपिलू
\v 36 जाहा तो जात ओतु तेहालाम ते आपाआ आंगडे वाटेपो मेकीत जात ओते
\v 37 जागे आवीत ओयताहा जेव्हा तो जैतून डोगोओ उतरनिवर पोतीतगोयू तेहालाम शिष्याची आखी मोडंली तियाअ आखे सामर्थ्याआ कामामुळे जे तिये पालील्यो ओते आनंदाम ओतगोल्यु वोडो शब्दावाही परमेश्वराआ स्तुती कोहू लागाडीत ,
\v 38 "धन्य होय तो राजा , जो प्रभूउ नावामेहे आवत्लू! होर्गाम शांती आना जुगामेहे स्तुती होय
\v 39 तेहालाम गर्दीमेऱ्ये किबी परुसी कोहू लागाडीत ऐ स्वामी आपाआ शिष्यांआ धामकाडा
\v 40 तिये उत्तर आपिलू आय तुम्हामे कोतलू जर ओ ठावकू रोही ताहा डोणो आअडीही
\v 41 जेव्हा तो जागे आवयू तेहालाम नगराहा पालहु तो रोड्यू
\v 42 आना कोल्यो केतो हाजो उवे ओते का तांहुज आव दिह्याहा आना हाजा गोठीही होमज्ये ओते पण ओमे ते ताआ डोआवाही निकाईत गोये होय
\v 43 काहाके ते दीही तापो आविलो का तांआ दुश्मन कट बांधीत ताहु गांडे पेअही आना चारही साइतटूमे ताहु दाबनारू
\v 44 आना ताहु आना ताआ पोऱ्याहा जो तांआम होय , कादकाम मेलविनारो आना तामेहे दोणोपो डोणो पण सोडविणारू नाहा; काहाके तू टाईमोम जेव्हा तापो कृपा नजर कोअयी गोयी ओलखीही नाहा
\v 45 तेहालाम तो मंदिरोम जात वेसनाराहा बारथे काडीलो लाग्यू
\v 46 आना त्याहा कोल्यो , “लेखिलो होय , माआ को होय, पण तुमु त्याहा चोराहा गुफा बोणाडीत आप्यी होय ”
\v 47 तो दाडीअ मंदिरोम हिकवन आपित ओतु; आना मुख्य याजक आना शास्त्री आना महुअ प्रमुख तिया नाश कोइलाकोअता योग्य वेल होदित ओते
\v 48 पोन किबी उपाय काढहु सेकेले नाहा का ओ कोडला प्रकारे कोईओलो काहाके आखे मांहे वोडो आवडेवाही त्याआ उनाईत ओते.
\c 20
\p
\v 1 एक दीही एहलो उवे का जेव्हा तो मंदिरोम माहुंहु उपदेश आपित आना सुवार्ता उनाईत ओतु, तेहालाम प्रधान याजक आना शास्त्री, परुशियाही आरी जागे आवीत उभे रोल्या;
\v 2 आना कोहू लागाडीत ,'' आमुहू कोअलो, तू आव कामोहो कोडला अधिकाराआ कोअत्लू, आना तो कोडू होय तिये ताहु ओ अधिकार आप्यू होय ?''
\v 3 तिये त्याहा उत्तर आपिलू,'' आय पण तुम्हामे एक गोठी फुसल्यू; माहु कोआ
\v 4 योनाहाआ बाप्तीस्मा होरगापोरोत ओतु काहा महांआ त्यापोरोत ओतु?''
\v 5 तेहालाम ते आपसामेहे कोहू लागाडीत ,'' केधी आमुहू कोल्यो,' होर्गो त्यापोरोत,' ताहा तो कोअही,' फासाड़ी तुमु त्याआपो विश्वास काहा कोल्योओ नाहा?
\v 6 आना केधी आमुहू कोल्यो ,' महांआ त्यापोरोत,' ताहा आखे माहे आमापो डोणो माआदे कोआ , काहाके ते खरोखरेज मानीत ओते का योहान भविष्य वक्ता ओतु''
\v 7 आखरी तिये उत्तर आपिलू,'' आमुहू नाहा मोलुम का तो कोडापरोत ओतु''
\v 8 येशूने त्याहा कोल्यो ,'' ताहा आय पण तुम्हामे नाहा कोल्यो का आय ओ काम कोडला अधिकाराआ कोईत होय ''
\v 9 तेहालाम तो तियाअ माहुंहु ओ दृष्टामे कोहू लाग्यू :'' कोडु उनाआ माहाआ द्राक्ष्या चा मोलू लागाड्यू, आना खेतीवालाहा तिया ठेका आपित आप्यू आना जाअखो दिहे याकोअता दिहरादेसुम निहित गोल्यो
\v 10 जेव्हा वेल आवयी तेहालाम तिये खेतीवाला त्याही एक दासाहा मोकल्ये का ते द्रक्ष्याआ मोलामेऱ्यू किबी फोलोओ भाग त्याहा आपे, पण खेतीवाले त्याहा माआदे आपित खाली आथे मोकलित आपिलू
\v 11 फासाड़ी तिये उनाआ फासी दासाहा मोकल्ये, आना तिये त्याहा पण जखमी कोईत काढीत टाक्ये,
\v 12 फासी तिये तिसराहा मोक्ल्यीत तीयाहाभी तिये जखमी कोईत बारथे काढीत आपिलू
\v 13 तेहालाम द्राक्षाच्या मोलाआ मालक्योहो कोल्यो ,' आय नाहाकोत कोहू ? आय माआ प्रिय पोऱ्याहा मेकलीही, होतजाई होय ते तिया आदर कोआ ,
\v 14 तेहालाम खेतीवाले त्याहा पालील्यो ताहा आपसामेहे फूस कोअला लागाडीत , तो ताहा वारीस होय ; आपु त्याहा माईत टाकुहू का मोलू आमाआ होतगोयो जाय
\v 15 आना तिये त्याहा मोलमरोत बारथे काडीत माईत टाक्ये याआ याकोअता द्राक्ष्या च्या मोलाआ मालक त्याआ याकोअता नाहाकोत कोअही?
\v 16 तो आवीत तियाअ खेतीवालाहा नष्ट कोअही, आना द्राक्ष्या चा मोलू बिहराहा होपीही'' ओ उनाईत त्याहा कोल्यो '' परमेश्वर कोआ एहलो न ओवो''
\v 17 तिये त्यांही पालीत कोल्यो , फासाड़ी ओ नाहाकोत लेखिलो होय :' ज्या दोणोहो राज्य शास्त्रीयांवांही विगरकामोअ ठेरव्यू ओतु; तो कोनशीला पोयो होय ;
\v 18 जो कोडु तियाअ दोणोपो पोडी त्याआ तुकडे -तुकडे होय , आना ज्यापो तो पोडी, तिया भुगो -भुगो कोईत टाकही''
\v 19 त्याआ वेले शात्रीयांआ आना प्रधान याजकांवाही त्याहा तोईला विचारोम ओते , काहाके ते होमजीत गोये ओते तिये आम्हा वरून ओ दृष्टामे आखिलो, परंतु ते माहुंहु बितगोये
\v 20 आना ते त्याआ पातळीपो रोल्या आना गोगण्याम घाबरील्यो त्याआ कोंडली -कोंडली गोठी तोईत त्याहा सुभेदाराआ आथे अधीकारोम होफहोपिन आपिलू
\v 21 तिये त्याहा फ़ुस्ल्याआ,'' ओ गुरु आमुहू होमाजाडीत होय का तू आरी कोल्यो होय आना हिकाडत्लू पण, आना कोडाआ पक्ष घात नाहा कोईत , नाहा ताहा परमेश्वराआ मार्ग आरीआरीज देखाडत्लू
\v 22 नाहाकोत आमुहू कैसराहा को आण्यो उचित होय का नाहा?''
\v 23 तिये त्याआ तिया होमजीत त्याहा कोल्यो ,
\v 24 एक दिनार मांहु देखाव त्याआपो कोडाआ ठासु आना नाव होय ?'' तिये कोल्यो ,'' कैसराआ''
\v 25 तिये त्याहा कोल्यो ,'' ताहा जे कैसराओ होय , ते केसराहा आपा ; आना जे परमेश्वराआ होय , ते परमेश्वराआ आपा ''
\v 26 तियाअ मांहाहा आगाडी तियाअ गोठीमेहे त्याहा तोहू गोयो नाहा, परंतु त्याआ उत्तरेमुळे आश्चर्य चकित ओतगोल्यु ठावकू रोत गोये
\v 27 आना सदुकी ओ कोअता मोल्याहा जिवंत उठाव्योज जानारू नाहा, त्यामेरोत कोडु एक त्याआ जागे आविलो फ़ुस्ल्याआ,
\v 28 ओ गुरु , मोशेवाही आमच्यासाठी ओच लेखिलो होय :'' केधी कोडाआ पाही आपाआ लाडीई ओमेत सुद्धा ज्यापोऱ्योनाहा मोईत गोल्यो, ताहा त्याआ बोयोहो आरी वेहवाल कोईत लेही, आना आपाआ पाहिकोअता वंश उत्पन्न कोअही,
\v 29 सात पाही ओते, पेल्ल्लु पाही वेहवाल कोईत माईत गोल्यो
\v 30 आना बिहरु , आना तिसरुजे पण तियाअ बोयोआ आरी वेहवाल कोईत लेधलो
\v 31 आवा रीतीवाही सात जोओ बिना पोऱ्ये मोईत गोल्यो
\v 32 आखरी ती बोयोआ पण माईत गोयी
\v 33 याकोअता जिवंत उवेताहा ती त्यामरोत कोडाआ लाडी उवे काहाके ती सातही जणोपो लाडी बोनी ओती
\v 34 येशूने त्याहा कोल्यो , आव युगाआ पोऱ्यामे वेहवाल ओये ,
\v 35 पोन जे माहे तियाअ योग्य ठेरती का ते जुगाहा आना मोल्यामेरोत जिवंत उविला पण जोडयो कोअही ते ताहा वेहवाल कोअनारू नाहा आना वेहपालोहो आपिलू जाहो
\v 36 ते फासाड़ी मोअनारुज नाहा काहाके ते होर्गादूताआ एकहरको उवे, आना पुनारुथानाआ पोऱ्ये उवेताहा पण परमेश्वराआ पोऱ्ये उवे
\v 37 पोन याआ गोठीकोता का मोल्येपोन जिवंत होय , मोशेई पण साडोओ गोठीमेहे प्रकट कोल्यु होय का तो प्रभूहु अब्राहामाहाआ परमेश्वर आना इसाहाकाआ परमेश्वर आना याकोबाआ परमेश्वर, कोतलू
\v 38 परमेश्वर मोल्याआ नाहा ताहा जीवताहा होय परमेश्वर होय ; काहाके त्याआ जागे जीवोन होय
\v 39 तेहालाम ओ उनाईत शास्त्रीयामेरोत तिये कोडु एकाने ओ कोल्यो ,'' ओ गुरु , तू हाजो कोल्यो ''
\v 40 आना त्याहा फासाड़ी फाशी फुसन्याआ हिंमत उवी नाहा
\v 41 फासाड़ी तिये त्याहा फ़ुस्ल्याआ,'' ख्रिस्ताहा दाविदाआ पोऱ्ये केहलो कोडु लेहु?
\v 42 दावीद स्तोत्रसहिताआ पुस्तका माय कोतले परमेश्वराने माआ प्रभूहु कोद्लो,
\v 43 माआ हाजला सेटे बोह, जो पर्यंत आय ताआ दुश्मनाहा ताआ गुडू निसे नाहा कोहू सेकेहे
\v 44 देखाडीत ताहा त्याहा प्रभू कोतलू; फासाड़ी तो तिया पोऱ्ये केहलु नाहाकोत बोनल्यो?''
\v 45 जेव्हा सागडे माहे उनाईत ओते , तेहालाम तिये आपाआ शिष्यांआ कोल्यो ,
\v 46 शास्त्रीयांना पोरोत सावध रो , त्याहा वोडो -वोडो झगे कालीत फिरुहू गोमतो, आना त्याहा बजारोमे नमस्कार कोअता, आना प्रार्थना कोआत मुख्य जागापो आना रोटू मुख्य बोहीलाआ जागू त्याहा प्रिय लागेहे
\v 47 ते विधवाआ कोओहो खात टाकतले , आना देखाडीलाकोता जाखो वेल पर्यंत प्रार्थना कोअता: त्याहा जाअखो दंड जोडीत.
\c 21
\p
\v 1 आना तिये डोआं उगाडीत धनवान याहा आपाआ दान भंडाराम ताकातेतेह्ला पहीले
\v 2 तिये एक गरीब विधवाहा पण तीयाम बेन दमड्या ताकीलावेले पहीले
\v 3 तेहालाम तो कोल्यो , “आय तुम्हामे खरोज कोतलू का आव गरीब विधवेने आखाम जाखो टाक्यो होय
\v 4 काहाके ते आखे आपाआ -आपाआ कामाई मायारोत दानुमे किबी टाक्ये होय , परंतु इयेज आपाआ कमाईमेरोत आपाआ आखे उपजीविका टाकीत आप्यी होय ”
\v 5 तेहालाम किबी माहे मंदिराम विषयी कोल्यो ओते का ते केहलो हाजी ते डोणे आना भेटाआ वस्तुवाही होबाडीलो होय , तेहालाम तो कोल्यो ,
\v 6 “ते दीही आवे, तीयाम ओ आखे जे तुमु पालीत होय , त्यामेरयू इही किबी दोणोपो डोणो पण नाहा सुटे जो पाड्यू जानारू नाहा”
\v 7 तिये त्याहा फ़ुस्ल्याआ, "ओ गुरुजी, ओ आखे केधी उवे? आना ओ आखे गोठी उविलापो उवे, ताहा तियाअ वेले नाहाकोत चिन्ह उवे?"
\v 8 तो कोल्यो , “सावध रो का ठोगीत न जानारू , काहाके जाअखो माआ नावामेहे आविलो कोअही , ‘आय तोज होय ,’ आना ओ पण का, ‘वेल जागे आवयी होय ,’ तुमु त्याआ फासाडी नाहा निहित जाऊ
\v 9 जाहा तुमु लढाया आना दंगू याविषयी उनाआनारू ताहा घाबरील्यो जाऊ नाहा , काहाके ओ उवे आवश्य होय ; पण तियाअ टायमोमें एतांम आखिर उवे नाहा”
\v 10 तेहालाम तो त्याहा कोल्यो , "देशोपो देश आना राजपो राज्य उठी
\v 11 आना वोडो -वोडो भूकंप उवे, आना जोगो जाग्तली दुष्काळ आना मऱ्या उवे, आना जुगोमरोत भिवाड्नारू गोठी आना वोडू वोडी चिन्ह प्रगट उवे
\v 12 पण आव आखे गोठीई पहीले ते माआ नावोवाही तुम्हामे तोअणारू आना त्रास आपी, आना स्भास्थानाम होपित कोअनारू , आना बंदिकोओमे टाकही, आना राज्य आगाडी आना अधिकाऱ्याआ आगाडी घेऊन आवे
\v 13 पण ओ तुमाआ याकोअता साक्ष आपिला संधी ओतगोल्यु जानारू
\v 14 यकोअता आपाआ -आपाआ मोनामे निर्धार मेका का आमुहू पाल्या उत्तर आपिला चिंता नाहा कोअनारू
\v 15 काहाके आय तुम्हामे एह्ली बल बुद्धी आपी का तुमाआ आखे दुश्मन आडवाडूहु आना त्याविरुध्द कोअनारू नाहा
\v 16 तुमाआ आई-वडील, पाही , आना होगवाड्ये, आना हेगांति पण तुम्हामे तोईत आपी; इहीजा का तुमाआ मायारोत किबी माईत टाकही
\v 17 माआ नावाकोता आखे माहे तुमाआ तिरस्कार कोअनारू
\v 18 परंतु तुमाआ मुंडकाआ एक सिंज्ये पण वाकडू उवे नाहा
\v 19 आपाआ धीरावाही तुमु आपाआ जीवोहो वासाडीत मेकही
\v 20 जाहा तुमु येरुश्लेमाहा सैन्यांवाही कोमेऱ्ये पाल्लये, तेहालाम होमजीत ल्या का त्याआ निवरील्यो जागे होय
\v 21 तेहालाम जे याहुदियाम ओये ते डोगोम नाहीत जालो; आना जे य्रुशलेमाम ओये ते बारथे निहित जालो; आना जे खेतुम ओये तिंही नाहा जाऊ
\v 22 काहाके ओ बदलू लेअले एहलो दीही रोही , तीयाम लेखीतमेकली आखे गोठी पुरो ओतगोल्यु जानारू
\v 23 तिया दिहोम पोटारी आना दुध पिवाळणाऱ्या ओये, त्याकोअता हायहाय! काहाके का राष्ट्रातम वोडू त्रस आना आव माहाहूपो उवे
\v 24 ते तलवारीई धारेवाही गुगदितबोले, आना आखे देशुमे माहुंमे बंदी ओतगोल्यु मोकल्या जानारू ; आना जोपोरोत बिहरे देशोओ वेल पुरो नाहा उवे, तोपोरोत येरुश्लेम बिहरे जातीई गुडानिसे तुळविल्ये जाथ
\v 25 "दिह, आना चंद्र, आना तारे या चिन्ह देखाय; आना धोरतीपो राष्ट्र-राष्ट्रामध्ये माहाहूपो संकट आविलो, काहाके ते दर्या गरर्जनेअ आना लाटा लहारीवाही घाबरील्यो जानारू
\v 26 पिकेवाही आना परिवारापेहे आवणारी आपत्तीही वात पाहता-पाहाता मांहाहा जीवूणु जीव नाहा रोही , काहाके जुगाआ शक्ती आलाडी जानारू
\v 27 तेहालाम ते माहाहा पोऱ्याहा पराक्रमावाही आना वोडा वैभवाने वादलापो आविलावेले पालीही
\v 28 जाहा आव गोठी घळू लोग, ताहा हीदू ओतगोल्यु आपाआ मुद्काहा उपो विसिलो; काहाके तुमाआ मुक्ती जागे होय
\v 29 तिये त्याहा एक दाखलू पण आखिलो: "अंजिराआ सोडोहो आना आखे साडोहो पाला
\v 30 जे पोन त्यामे फुट काडीलोतेह्लाम, ताहा तुमु पालहु आमुच ओलखीत लेहो का उनालू जागे आवयू होय
\v 31 आवा प्रकारे आखे जेव्हा तुमु आव गोठी उवेताहा पलणारू, तेहालाम होमजीत ल्या का परमेश्वराआ राज्य जागे आव्ये होय
\v 32 आय तुम्हामे आखे किबी कोतलू का जोपोरोत ए गोठी नाहा उवे, तोपोरोत आव पिढीही नाश नाहा उवे
\v 33 जुग आना धोरती टोलीतजाय, पण माआ गोठी केधीज नाहा टोलणारो
\v 34 "यकोअता होंबलीत रो , एहलो न होय का तुमाआ मोन नशाहा आना संसाराआ चिंता, आना आव जीवनोओ चीनात सुस्त ओतगोल्यु जानारू , आना ते दीही तुमापो अचानक सारखो अचानक आविलो गुगदिलो
\v 35 कोईत ते आखे धोरतीपो आखे रोणारापो ज्या प्रकारे आविलो गुगदिलो
\v 36 याकोता जागतू रो आना हरएक टायमोमें प्रार्थना कोईत रो का तुमु आव आखे आवनारा गोठीही वासिलो आना माअहा पुत्रा आगाडी उभे रोण्याआ लायकी बोनहू"
\v 37 इतो दिहोम मंदिरोम शिक्षण आपित ओतु, आना राती बारथे जात जैतून नावोओ डोगोपो रोत ओतु;
\v 38 आना वेगऱ्यू आखे माहे त्याआ उनाआ याकोअता मंदिरोम त्याआ जागे आवीत ओते.
\c 22
\p
\v 1 बेखमीर रोटाहा तीवारे ज्याहा वल्हाडन तीवर कोतेहे जागे ओतु
\v 2 आना मुख्य याजक आना शास्त्री आव गोठीइ होदित ओते का त्याहा केहलो माईत टाकिलो
\v 3 तेहालाम सैतान याहुदामेहे आवयू ज्याहा इस्कारोत कोल्यो जाहो आना बारा शिक्षामेहे मोजीलो जात ओतु
\v 4 तिये जात मुख्य याजक आना सिपायडाआ सरदाराआरी गोठी कोअयी का त्याहा कोडलाप्रकारे त्याआ आथोमेहे तोईत आपिईलो
\v 5 ते आनंदाम उवे आना त्याहा पोशा आपिला वचन आपिलू
\v 6 तिये माजित लेधलो आना संधी होदहू लाग्यू का जेव्हा गोर्दी नेशेय तेहालाम त्याआ आथोमेहे तोईत आपिईलो
\v 7 तेहालाम बेखमीर रोटाहा तीवारे आवयू ज्याम वल्हांडन च्या कोकऱ्याआ बलिदान कोईओलो आवश्यक ओते
\v 8 येशूने पेत्र आना योहानाआ ओ कोत मोकलित का जात आम्हा खाअलाकाजे वल्हांडन तीयार को
\v 9 तिये त्याहा फ़ुस्ल्याआ, ताहु का लागेहे का ओ का तीयार कोहू ?
\v 10 तिये त्याहा कोल्यो , पाला , नगरोत प्रवेश कोअताज एक माहुहू पाअयोओ कुडो उसोकोअल्यु तुम्हामे जोडीत ; ज्या कोअमे तो जानारू तुमु त्याआ फासाडी जायलो
\v 11 आना तिया कोओओ मालकोहू कोओलो स्वामी ताहु कोतलू का ती खायलाकाजे जागू का होय जीमेहे आय आपाआ शिष्याआरी भाकर खाऊ
\v 12 तो तुम्हामे एक होबाडीलो वोडी माळी देखाड्नारू तिंही तीयारी कोइलाआ
\v 13 तिये जात जेहलो त्याहा कोल्यो ओते , तेहलूज पाल्लये, आना वल्हांडण तीयार कोल्यु
\v 14 जाहा वेल आविलो गोयी ताहा तो चेलाआरी रोटू कोइलाकोअता बोहू
\v 15 आना तिये त्याहा कोल्यो , माहु वोडी आशा ओती का दुख सहन कोइलाआ आगाडी ओ तीवारे तुम्हाआरी कोहू
\v 16 जाहा आय तुम्हामे कोतलू का जो पर्यंत परमेश्वराआ राज्याम पुरो उवनारा नाहा तोपोरोत आय त्याहा खोरोज खाही नाहा
\v 17 तेहालाम तिये पिदो घेऊन आभार महांआ आना कोल्यो , ओ ल्या आना आपसामेहे वाटीत ल्या
\v 18 काहाके आय तुम्हामे कोतलू का जोपोरोत परमेश्वराआ राज्य आविलो नाहा तोपोरोत आय द्राक्षरस ओमोरोत पीही नाहा
\v 19 फासाड़ी तिये भाकर लेदि आना आभार मानीत ती तोडीअते आना त्याहा ओ कोल्यो आपिलू ओ माआ डील होय जे तुम्हाकोअता आपिलू जात होय माआ औरकोयलाकोता ओ कोईत रो
\v 20 याजहोस तिये रोटाफासाडी पिदो पण ओ कोल्यो आप्यू ओ पिदो तियाअ रोक्ताम जो तुम्हाकोअता वोहाड्यू जात होय नवो करार होय
\v 21 पोन पाला , माहु तोईत आपनाराआ आथे माआ मेज माय होय
\v 22 काहाके माअहा पोऱ्या ताहा जेहलो त्यांकोअता ठेरव्यो जाहो पण हाय तियाअ माहुंपो ज्यावाही तो तोईत आप्यू जात होय
\v 23 तेहालाम ते आपसामेहे विसारपूस कोअहू लागाडीत का आम्हा माय कोडू होय तो ओ कोअनारू
\v 24 त्यांम ओ वादविवाद पण पोयो का त्यामे कोडू वोडू होमाज्या जात्लू
\v 25 यीशु त्याहा कोल्यो , बिहरे जातीई राजा त्यांपो राज कोअत्लू; आना जे त्याआपो अधिकार मेकात्ले त्याहा उपकारविहरीनारू कोतेहे
\v 26 पोन तुमु एहलो ओवुहू नाहा ; पण जो तुम्हामे वोडू होय तो हनाहोस आना जो मुख्य होय तो पावरोहोस बनावा
\v 27 काहाके वोडू कोडू होय ? तो खाअलाकाजे बोहू होय किंवा जो सेवा कोईत होय ? नाहाकोत तो नाहा जो खाअलाकाजे बोहू होय ? पण आय तुम्हामे पावरोहोस होय
\v 28 तुमु ते होय जे माआ परीक्षेमेहे निरंतर माआरी रोल्या
\v 29 आना जेहलो माआ आबहे माकोअता एक राज्य ठेरव्यो होय तेहलूज आय पण तुम्हाकोअता ठरवीही
\v 30 म्हणजे तुमु माआ राज्याम माआ मेजापरे बोहित खाहा, पिणारे आना एवडोज नाहा ताहा सिहासनापो बोहित बारा वन्शाआ न्याय कोअनारू ,
\v 31 शिमोन, ओ शिमोन, पाला , सैतानाने तुमुहू मांह्हू मागित लेधलो होय का तुम्हामे गोबहोस गोलीलाकाजे,
\v 32 पोन आय ताकोअता विनंती कोअयी का ताआ विश्वास जाहू नाहा; आना जेव्हा फिरीही ताहा आपाआ पायहोहो स्थिर कोईओलो
\v 33 तिये त्याहा कोल्यो , ऐ प्रभू, आय ताआरी बंदिकोओमे जाहू एवडोज नाहा ताहा मोहुहू पण तीयार होय
\v 34 तिये कोल्यो , ओ पेत्रा, आय ताहु कोतलू का आज कुकडू सोड्विनारू नाहा तोपोरोत तू माआ तीन टायमोआ नकार कोअनारू तू माहु ओळखीतल्यो नाहा
\v 35 इहिजा तिये त्याहा कोल्यो , जेव्हा आय तुम्हामे खोतली आना खोली आना बिनखाडाआ मोकल्ये ओते ताहा नाहाकोत? तुम्हामे किबी वस्तूअ कोम उवी ओती? कोड्लाज वस्तूअ नाहा
\v 36 तिये त्याहा कोल्यो पण ओमे ज्याआ जागे खोतली होय तो तीही घेऊन ले , आना तेहलीज खोली पण आना ज्यापो नाहा तो आपाआ आगडे वेसेत एक वेसातो घेऊन आप
\v 37 काहाके आय तुम्हामे कोतलू का ओ जे लेखिलो होय तो गुनेह्गाराआरी मोजीलो गोल्यो ह्याआ मामेह पुरो उवे आवश्यक होय काहाके माआ विषयाम लेखल्यी गोठी पुरो उवे होय
\v 38 तिये कोल्यो , ऐ प्रभू इही बेन तलवार होय तिये त्याहा कोल्यो , “जाखो होय ”
\v 39 तेह्लाम तो बारथे निहित आपाआ रीतीवाही जैतुनाआ डोगोपो गोयुएने शिष्य त्याआ फासाडी चालीलो लागाडीत
\v 40 तिया जागापो पोतितकोईत तिये त्याहा कोल्यो , “प्रार्थना को का तुमु परीक्षेमेहे पोडहू कायना”
\v 41 आना तो स्वतः त्यापोरोत दोनोओ टप्पाएतो सेटू गोल्यो आना मांडे टेक्यू प्रार्थना कोहू लाग्यू ,
\v 42 “ओ आबुहू, जर ताहु लागेहे ओ प्यालाहा मापोरोत काढीत ले , तेबी पण माआ नाहा ताहा ताआज इच्छा पुरो ओवुहू आप ”
\v 43 तेहालाम होर्गामेऱ्ये एक दूत आवयू तो त्याहा सामर्थ्य आपित ओतु
\v 44 तो अत्यत संकटामे खिन्न ओतगोल्यु फासी पण दुखेहे प्रार्थना कोहू लाग्यू ; आना याआ गोजारे जेहेकाय रक्ताआ वोडो -वोडो ठीबकाहोस धरतीपो पोडीत ओते
\v 45 तेहालाम तो प्रार्थनामेरोत उठ्यू आना आपाआ शिष्याआरी आविलो त्याहा खेदामुळे त्याहा हुविलो पालील्यो
\v 46 आना त्याहा कोल्यो , "काहा हुवीत होय ? उठा, आना प्रार्थना को का परीक्षेमेहे पोडहू कायना
\v 47 तो ओ कोल्यो ओतु आना एक गोर्दी आवयी ओती आना तियाअ बारा मायारोत एक जोओ ज्याचेव नाव यहुदा ओते त्याआ आगाडी -आगाडी आवीत ओतु तो येशुआरी आवयू तो त्याआ चुंबन लेही
\v 48 येशूने त्याहा कोल्यो ऐ यहुद नाहाकोत तू चुंबन घेऊन माहाहा पोऱ्याहा तोईत आपी होय ?
\v 49 त्याआ हेगातीही ओ पालील्यो का नाहाकोत उवे होय , ताहा कोल्यो , “ओ प्रभू नाहाकोत आमुहू तलवार सालाडहू?”
\v 50 आना त्यामोऱ्यो एकाने महायाजकाआ सेवकापो तलवार लाडीत हुडू कान उडाडीत आप्यू
\v 51 पाच त्याआपो येशूने कोल्यो , “ओमे बोह को”, आना तिया कान स्पर्श कोईत त्याहा हाजो कोल्यु
\v 52 तेहालाम येशूने मुख्य याजक आना मंदिराआ रखणाराआ सरदार आना आबाहा जे त्याआपो चोडिलो कोईत आव्ये ओते , कोल्यो , नाहाकोत तुमु माहु बाड होमजीत तलवार आना घेऊन निकलीलू होय ?
\v 53 जेव्हा आय मंदिरोम दाडीअ तुम्हाआरी ओतु, ताहा तुमु मापो आथे टाक्यू नाहा; पण ए तुमाआ वेल होय , आना आंदाराआ अधिकार होय
\v 54 फाशो ते त्याहा तोईत घेऊन जातले , आना महायाजकाआ आव्ये, पेत्र सेटेजरोत त्याआ फासाडी -फासाडी जात ओतु
\v 55 आना जेव्हा खोलीम आगी पेटाडीत एकठे बोह्ये, तेहालाम पेत्र पण त्यांमे बोहित गोल्यो
\v 56 तेहालाम एक बाय आगीई उजवोळोमे बोहीतरोल्यु पालीत आना त्याआ त्याही पालीत कोहू लागीई “ओ पण त्याआरी ओतु”
\v 57 पोन तिये ओ कोत नकार कोल्योओ, “ओ बाय , आय त्याहा ओळखीतल्यो नाहा”
\v 58 थोडो टायमोमे कोडूबी पालहु कोल्यो , "तू पण ताहा त्यामेथुं होय , पेत्राई, कोल्यो , “ओ माहे, आय नाहा होय तो”
\v 59 केतो तेबी तासावाही फासी एक माहुहू खातरीकोईत कोहू लाग्यू , “खोरोज ओ पण त्याआरी ओतु, काहाके ओ गलाली होय ”
\v 60 पेत्राई कोल्यो , “ओ माहे, आय होमाजाडीत नाहा का तू नाहाकोत कोतलु” तो कोताच ओतु एवडाम कुकडू आवरला
\v 61 तेहालाम प्रभूऊ पेत्राई पालील्यो , आना पेत्राहा प्रभूऊ ती गोठी ओर आवयी जे तिये कोल्यो ओते आज कुकडू आवरण्याआ आगाडी , तू तीन टायमोआ माआ नकार कोअनारू
\v 62 आना बारथे निहित मोठ-मोठयाने रोड्यू
\v 63 जिया माहुंऊ येशुहू तोईत तोअये ओते ते त्याआ थट्टा कोहू लागीई
\v 64 आना त्याआं डोआं टापीत त्याहा फुसिलो लागाडीत , “भविष्यवाणी कोईत कोअलो आमुहू का ताहु कोडु माअये ”
\v 65 आना तिये जास्तीज यापोरोत जाखा निदाआ गोठी त्याआविरोधाम कोल्या
\v 66 जाहा दीही उगीतकोईत आबहू, मुख्य याजक आना शास्त्री एकठे उवे आना त्याहा आपाआ महासभामे हादीत फ़ुस्ल्याआ,
\v 67 "जर तू ख्रिस्त होय , ताहा आमुहू कोत आप , तिये त्याहा कोल्यो , “जर आय तुम्हामे कोअही , ताहा विश्वास कोअनारू नाहा”
\v 68 आना फुसनारू ताहा उत्तर आपी नाहा
\v 69 पण ओमोरोत माअहा पोऱ्या परात्पर परमेश्वराआ हाजाडी सेटे बोहीतरोल्यु रोही
\v 70 योपो आखाहो कोल्यो , "नाहाकोत तू परमेश्वराआ पोऱ्या होय ?, तिये त्याहा कोल्यो , “तुमु स्वतः च कों ओतु , काहाके आय होय ”
\v 71 तेहालाम तिये कोल्यो , "ओमे आमुहू साक्ष आपिला नाहाकोत गोरोज होय काहाके आमुहू खुद त्याआ सोबिमरोत उनाईत लेधलो होय.
\c 23
\p
\v 1 तोये वेगीई मिटीग उठित त्याहा आगाडी लेत आव्ये
\v 2 ओ कोत त्याआपो दोष लागाडीला लागाडीत ' आमुहू याहा माहुंहु बह्कवतांना, आना कैसराहा को आपिला नाहा नकार कहात्याहा आना आपाआ माह ख्रिस्त, आना राजा कोत्लेताहा उनाअयो ''
\v 3 पिलातावांही येशुहू फ़ुस्ल्याआ,'' नाहाकोत तू यहुदियाहा राजा होय ?'' तिये त्याहा उत्तर आपिलू,'' आपु कोतेहे तेहलूज ''
\v 4 तोये पिलातावांही प्रधान याजकाहा आना माहुंहु कोल्यो ,'' माहु याआ महांआ माय कोड्लूच दोष देखायू नाहा''
\v 5 पोन ते फाशी दृढ तेणे कोहू लागाडीत ,'' ओ गालीला पोरोत ईहि पर्यंत, आखेज यहुद्या माय उपदेश कोत माहुंहु भडकावतालु''
\v 6 ओ उनाईत पिलातावांही फ़ुस्ल्याआ,'' नाहाकोत तो मांहु गालीली होय ''
\v 7 आना ओ होमजीत का तो हेरोदाआ अमलामेहे होय , त्याहा हेरोदाहा त्याही मोकलित आपिलू काहाके तियाअ दिहे माय तो पण यरुशलेममेहे ओतु
\v 8 हेरोद येशुहू पालीत जास्तीज प्रसन्न पोयो, काहाके त्याहा जाअखो दिहे पोरोत येशुहू पालीलो ओते याआ याकोअता का त्याआ विषयाम उनाअयो ओते , आना त्याआ त्यापोरोत किबी चिन्ह पालीला आशा मेकीत ओतु
\v 9 तोत्याला जाअखो गोठी फुसीत रोला, परंतु तिये त्याहा कोडामे उत्तर आपिलू नाहा
\v 10 प्रधान याजक आना शास्त्री उभे रोत तिये मोनामोरोत दोष लागाडीत रोल्या
\v 11 तेहालाम हेरोदावाही आपाआ शिष्या आरी तिया अपमान कोईत थट्टा उडाळी, आना भडक फड्को कालीत त्याहा अबाहाहोस त्याही मोकलित आपिलू
\v 12 त्याआ तेदीही पिलात आना हेरोद हेगांति बोणीत गोये याआ पहीले ते एक बिहराआ दुश्मन ओते
\v 13 पिलातावांही प्रधान याजकाहा आना अधिकाऱ्याहा आना माहुंहु हादीत त्याहा कोल्यो
\v 14 तुमु आव मांहाहा माहुंहु बोहकवनारू ठेरवीत माआ त्याही लेतआवल्यो होय , आना पाला, आय तुमाआ आगाडी त्याआ तपासनी कोअयी, पण ज्या गोठी चा दोष तुमु त्याआपो लागाड्यू होय तियाअ गोठीइ विषया माय आय त्याआ माय कोड्लूच दोष पल्यो नाहा;
\v 15 हेरोदावाही पण नाहा, काहाके तिये त्याहा आपाआ त्याही मोकलित आपिलू होय : आना पाला, त्याआ त्यापोरोत एहलो किबी उवे नाहा का तो मोईतगोल्यू च्या डेगार योग्य ठेरविल्या जाय
\v 16 याआ हेगालीही आय त्याहा माआदे आपुहूकाजे लागाडी सोडीत आपोहो''
\v 17 पिलात तीवाराआ वेले त्याआ कोअता एक बोंदीही सोडुहू लागतो ओतो .
\v 18 तेहालाम आखे मिलून आअडूई लागाडीत ,'' याआ काम सेलीत टाक , आना आम्हा याकोअता बरब्बाहा सोडीत आप !''
\v 19 तो कोडला उनाआ डगलीई कारनोवाही जो नगरामे पोयो ओतु, आना माईला कारनोवाही नगरामे पोयो ओतु, आना माईला कारनोवाही बंदी कोअमे टाक्यू गोल्यो ओतु
\v 20 पण पिलातावांही येशुहू सोडिलो इच्छा लेतजा फासी माहुंहु होमजाव्ये
\v 21 परंतु ते आयडीत कोल्यो ,'' त्याहा कृसापो सोड्विजी, क्रूस उपो!''
\v 22 तिये तिसरीवेले त्याहा कोल्यो ,'' काहा, तिये कोठले वाईट कोल्यु होय ? माहु तीयाम मोईला शिक्षाआ, काहाके कोड्लीस गोठी देखल्यी नाहा याआ याकोअता योग्य आय त्याहा माआदे खाहू कालीत सोडीत आपोहो''
\v 23 परंतु ते आयडीत -आयडीत फासाडी लागित गोये का तो क्रूस उपो सोडल्या जावा आना त्याआं आअडीलो यशस्वी उवे
\v 24 आखरी पिलातावांही आज्ञा आप्यी त्याआ विनती नुसार कोल्यु जावा
\v 25 तिये तियाअ मांहाहा जो दंगु आना माईला कारनोवाही बंदी कोअमे मेकल्या गोयू ओतु, आना ज्याहा ते मागित ओते , त्याहा सोडीत आपिलू आना येशुहू त्याआ इच्छा नुसार होफहोपिन आपिलू येशुहू वधस्तभावर सोडव्या जाअलो
\v 26 जाहा ते त्याहा लेत जात ओते , तेहालाम तिये शिमोन नावाआ एक कुर्नेकर जो गावोमेरोत आवीत ओतु, तोईत त्याआ उपो वधस्तंभ पारमेक्यू का त्याहा येशूउ फासाडी -फासाडी लेत आवेज
\v 27 लोकांची वोडी गोर्दी त्याआ फासाडी आवयी आना तीयाम जाअखो बोई पण कोल्यू ज्या त्याआ याकोअता छाती ठोकीत आना शोक कोईत कोल्यू
\v 28 येशूने त्याआ त्याही पालीत कोल्यो ' ओ यरुश्लेमाआ पोरीही, माआ याकोअता रोडा नाहा परंतु आपाआ याकोअता आना आपाआ पोऱ्याहा याकोअता रोडा
\v 29 काहाके ' पाला, ते दीही आवीत होय तीयाम माहे कोय' धन्य ते वांझ होय आना न ठाल्लीपोडली पोटांआ, आना ते दुध जिये दुध पिवाड्यो नाहा'
\v 30 तिया वेले'' ते डोगोहो कोहू लोगे का आम्हा उपो गुगदा, आना टेबाहा आखीत आमुहू टापा'
\v 31 काहाके ते निलो सांडोओ आरी एहलो कोअता ताहा ते उगालू आरी नाहाकोत कोअही?''
\v 32 ते बिहरे बेन माहुहुं पोन जे पाप कोईत ओते त्याआ आरी घात कोइला याकोअता लेत गोये
\v 33 जाहा ते तिया जाग्तली ज्याहा कवटी कोयो ओते तीइही पोतले, तेहालाम तिये तीइही त्याहा फाशी तियाअ खराब काम पण एकाहा हाजाडी त्याही आना दिहीराहा देखाडे त्याही वधस्तभावर सोढविलो
\v 34 तेहालाम येशूने कोल्यो ,'' ओ आबहु याहा क्षमा को, काहाके याहा मोलुम नाहा का ओ नाहाकोत कोईत होय '' आना तिये चिठ्या टाकीत त्याआ आगडे वाटीत लेधलो
\v 35 माहे उभे रोत पालीलो ओते , आना अधिकारी पण थट्टा कोईत कोल्यो ओते : तिये बिहराहा वाचाद्योहो, केधी ओ येशू ख्रिस्त होय आना तिया निवाडल्यु होय ताहा माह वासाडीत ले ''
\v 36 शिपाई पण जागे आवीत आना त्याहा आंब आपित त्याआ थट्टा कोईत कोयो ओते ,
\v 37 तू यहुदियाहा राजा होय ताहा, माह वासाड''
\v 38 आना त्याआ जागे एक दोषपत्र पण लागाडले ओते :'' ओ याहुदियाआ राजा होय
\v 39 जे अपराधी तीइही जे टाग्यो ओते , त्याआ मायत्या एकाने त्याआ निंदा कोईत कोल्यो ,'' नाहाकोत तू ख्रिस्त होय ने ? ताहा माह आना आमुहू पण वासाड!''
\v 40 याआ याकोअता बिहरा त्याहा बावराईत कोल्यो'' नाहाकोत तू परमेश्वराआ पण बित नाहा? तू पण ताहा तोज दंड भोगित होय ,
\v 41 आना आमुहू ताहा न्याय नुसार दंड भोगित होय , काहाके आपाआ कर्माकोआता फोल भोगित होय ; पण तिये किबी गुन्हू नाहा कोल्योओ
\v 42 तेहालाम तिये कोल्यो ,'' ओ येशू जाहा तू आपाआ राज्याम आवजी, ताहा माआ ओर मेकही''
\v 43 तिये त्याहा कोल्यो ,'' आय ताहु खोरोज कोतलू होय का आज तू माआ आरी सुखलोकुमे होय''
\v 44 जागे पास बिहीरा सुमारास तिसऱ्या सुमारा पर्यंत आखे त्याहा आंधार पोडीत गोल्यो
\v 45 आना दिहाआ उजाआलो गायब पोयो, आना मंदिराआ पद्डू पोरापोरा फटीत गोयू,
\v 46 आना येशू वोडा आवाजोमें आयडीत कोल्यो , ओ आबहा, आय माआ आत्माआ ताआ आथे सोपतो'' आना ओ गोगीत आपाआ जीव सोडयु
\v 47 अधिकार्यांवाही जे किबी उवे ते पालहु परमेश्वराआ गौरव कोल्यु, आना कोल्यो '' निच्शीत ओ मांहु धोर्मी ओतु'
\v 48 आना गोर्दी जी ओ पालाहू एकठे जोम्यी ओती, आव ऐहेलोओल्यो पालहु छाती ठोकीत निहित गोयी
\v 49 आना त्याआ ओलखीइ, आना जे बोई गालीलोमरोत त्याआ आरी आव्ये ओते , सेटे उबे रोत पालीत कोल्यू
\v 50 तीइही योसेफ नावाआ महासभेचा एक सदस्य ओतु तो सज्जन आना धोर्मी माहुहू ओतु
\v 51 आना त्याआ योजना आना त्याआ आव कानोवाही प्रसन्न नोतू तो यहूदीयाआ नगरामे अरिमथीयाचा रोनारू आना परमेश्वराआ राज्याआ वात पालतारण ओतु
\v 52 तिये पिलाताआ जागे आवीत येशूचे डील माग्ये'
\v 53 आना त्याहा उतारीत मखमलाआ सादाराम गुढाळीत, आना उनाआ कबरे माय मेक्ल्ये जी डोगोपो खुईतमेक्ल्यु ओती' आना ज्याम केधीज कोडोबी मेक्ल्ये गोये नाहा
\v 54 तो तीयारी कोअला दीही ओतु आना शब्बाथ सुरु उविला ओतु
\v 55 तियाअ बोयीही जे त्याआ आरी गालीलामेहे आवल्या कोल्यू, फासाडी- फासाडी जात तियाअ कबरेहे पालील्यो , आना त्याआ डील केहला प्रकारे मेक्ल्ये गोये होय
\v 56 तेहालाम ते जात सुगंदिते वस्तू आना सुगंदिते तेल तीयार कोल्यु; आना शब्बाताआ तेदीही तिये आज्ञा च्या नुसार विसाक लेदि.
\c 24
\p
\v 1 ह्प्ताआ पाल्या तेदीही वेगस्युज तियाअ बोई काब्राजागे आपु तीयार कोल्यो सुंगधीत द्रव्य घेऊन आव्या
\v 2 त्याहा काबरेआह्ने डोणो होरकील्यू देखायू
\v 3 तेहालाम तियाअ जागे गोयी परंतु त्याजागे प्रभू येशूचे डील जोडल्यो नाहा
\v 4 तेहालाम तियाअ यापो चिंताम पोड्यो का त्यांआपो चमकणाऱ्या फडकाआ बेन माहहू उभे रोल्या
\v 5 बिकीई देअलावाही तिये धरतीपो आपाआ सोब लागाडले तियाअ बेन माअहु त्याहा कोल्यो, जो जिवंत होय त्याहा मोअल्या माय काहा होदीला?
\v 6 तो आव जागापो नाहा तो जिवंत पोयो होय ओर को जेव्हा तो ओमे गालीलामेहे ओतु तेहालाम तुम्हाहा नाहाकोत कोल्यो ओते
\v 7 तिये कोल्यो ओते का , माअहा पुत्र पापी मांहाहा आथे तोईत आण्यो निच्शीत होय फासाड़ी तो कृसापो सोडाव्यु गोल्यो आना तिसऱ्या तेदीही त्याहा फासी जिवंत कोअला निच्शीत ओते
\v 8 तेहालाम तियाअ बोअयीही त्याआ शब्द ओरवयी
\v 9 तिया काबरेरोत वापसआव्या आना तिये ओ आखे अकरा शिष्यांआ आना बिहरे माहुंहु कोल्यो
\v 10 याआ बोई कोल्यू मारिया माग्दलिनि, योहान आना याकुब ची आयहि मारिया ओ तेहलूज त्याआरी बिहीरा बोई पण तियाअ प्रेषितांहा कोल्यो कोल्यू
\v 11 पोन त्याआं शब्द त्याहा व्यर्थ वाटहु लागाडीत तिये त्याआ विश्वास कोल्योओ नाहा
\v 12 पोन पेत्र उबु रोला आना कबरेही गुगदीत आवयू आना तिये निसे टूगुवोलीत पालील्यो परंतु त्याहा केवळ तागाचे आंगडे देखायो त्याआव्यतिरिक्त किबी देखायो नाहा
\v 13 त्याआ तेदीही त्याआ शिष्यामेरोत बेन जण यरुश्लेमारोत लगभग सात मैल सेटे होयतो अम्माऊस नावोओ गावी जात ओते
\v 14 जी घटना घोडीही ओती त्यापो ते गोगीत सालीतरोल्यो ओते
\v 15 जाहा ते तियाअ विषयी चर्चा कोईत ओते आना फूस कोईत ओते तोयोज येशु त्याजागे उपस्थित पोयो आना त्याआ आरी चालीलो लाग्यू
\v 16 पोन त्याहा ओलखे जाऊ आपिलू नाहा
\v 17 येशूने तिये कोल्यो , सालता -सालता एक दिहीराहा तुमु केहला विषयी चर्चा कोईत होय ? ते सालता- सालता थोब्यो ते जाखो दुखी देखाहे ओते
\v 18 त्यामरोत कल्यपा नावाआ उनाआ माहुई त्याहा कोल्यो , यरुशलेम माय रोणाआरा मायारोत तू एखल्यू एहेलू माहहू होय जे फासाडीई दिहोम घटना घोडीही ती मोलुम नाहा
\v 19 येशूने तिये फ़ुस्ल्याआ, कोंडली गोठी? तिये त्याहा आखे नासरी येशु विषयी होय ओ एक एहेलू माहहू ओतु जीआ जे कोल्यो आना कोल्यु ज्याआपोरोत परमेश्वर आना आखे माहे याआगाडी ओ देखाडीत आपिलू का तो एक महान संदेष्टा ओतु
\v 20 पोन आय याआ विषयी गोगीत ओतू का आमुहू मुख्य याजक आना अधिकाऱ्यारीवाही केहलो मोईतगोल्यू दंड आपिला होपविल्यो गोल्यो आना तिये त्याहा कृसापो चोढावीत
\v 21 आमु आशा मेकतुल्यो का ओच ओतु इस्रायेलाहा मुक्ती आपणारो आना आखे किबी याआ ऐहेलोओल्यो तिसरू दीही होय
\v 22 आना आमु टोलामेऱ्यु किबी बोयीही आमुहू चिताम कोईत आपिलू होय आज वेगस्युज तियाअ काब्राजागे गोयी
\v 23 परंतु त्याहा येशूचे डील देखायो नाहा ते वापसआव्या आना आमुहू कोतल्या का तिये होरगादूताकोअता दर्शन कोल्यु ओते का तो जिवंत होय
\v 24 फासाड़ी आमामेरोत किबी काब्राजागे गोये आना जेहलो तियाअ बोयीही कोल्यो , तेहलूज तिये पालील्यो आना तिये त्याहा पालील्यो नाहा
\v 25 तेहालाम येशूने त्याहा कोल्यो , तुमु फोगु होय आना संदेस्टाआ जे किबी कोल्यो त्याआपो विश्वास कोईलाकाजे केतो बागे होय
\v 26 नाहाकोत खिर्स्ताकोअता ओ आवश्यक नाहाआत्लू का तो याहा तारासाहा भोगवित आना ह्याप्रमाणे आपाआ महिमामेहे प्रवेश कोआ?
\v 27 आना याआ प्रमाणोओ मुस्साने सुरवात कोईत संदेष्टाहिजा आना शस्त्रामेहे याआ विषयी जे कोल्यो ओते तिये त्याहा व्याख्या कोईत होमजाद्योहो ओते
\v 28 ते जाहा तिया गावोजागे आव्ये, त्याजागे जात ओते येशु लेतजा एह्ली वागणुक कोअयी जेहलो नाहाकोत आगाडी जायलो होय
\v 29 परंतु त्याआ त्याहा शक्तीवाही आग्रह कोईत कोल्यो, आम्हा आरी थोबिलो जा काहाके लगभग हांजेपो उवी होय आना ओमे दीही पण टाप्यु गोल्यो होय तो त्याआरी उबरोलाकाजे जागे आवयू
\v 30 जाहा त्याआरी रोटूखाहू मेजोपे ओतु तेहालाम तिये भाकर विसली आना धन्यवाद आप्यी फासाड़ी ती तोडीत जेव्हा तो त्याहा आपित ओतु
\v 31 तेहालाम त्याआं डोआं उगड्यो गोये आना तिये त्याहा ओलखीत लेधलो परंतु तो त्याआगाडीरोत आरताईत पोयो
\v 32 नंतर ते आपसामेहे गोगू लागाडीत , जेव्हा आपु त्याआरी गोगीत ओतू आना शास्त्र होमाजाडीत ओतु तेहालाम नाहाकोत आपाआ ह्रद्याजागे उकली आवीत नाहाओती ?
\v 33 नंतर ते लागेज उभे रोल्या आना फासी यरुशलेम माय निकलीलू त्याहा अकरा प्रेषित आना बिहरे माहे ए एकठे जोडयेहे
\v 34 जे कोल्यो ओते का प्रभू खोरोज जिवंत पोयो होय तिये शिमोनाहा दर्शन आपिलू होय
\v 35 नंतर तिया बेनु वातेम जी घटना घोडीही ते आखे कोल्यो , आना तिये कोल्यो का रोटाआ तुकडे कोल्यु ओते तेहालाम येशुहू केहलो ओलखे ओते
\v 36 ओमे ते त्याहा याआ गोठी कोताच ओते एतांम खुद आगडी आविलो उबु रोला आना त्याहा कोल्यो , तुम्हामे शांती जोळे
\v 37 पोन ते चक्कित ओतगोल्यु बितकोईत उवे तिये फूस कोल्योओ ते एगदू पूत पालीत होय
\v 38 पोन तो त्याहा कोल्यो , तुमु एहलो बितगोल्या सारखो काहा होय ? तुमाआ मोनामे शंका काहा होय ?
\v 39 माआ आथोहो आना माआ गुडाहा पाला माहु स्पर्श को आना पाला का कोडोबीही पुतोहो माहा आना आडे नातुताहा जेहलो तुमु पालीत होय ते माआ होय
\v 40 ओ कोत तिये आथे आना गुडू देखाडीये
\v 41 पोन आपाआ आनंदाआ भारत ओमे पण ते त्याआपो विश्वास कोईत नाहाआत्लू ते भौवचक्के ओते येशु लेतजा तिये कोल्यो , इही तुमाही किबी खॉआलाकाजे होय नाहाकोत?
\v 42 तिये पुजल्यो मोसेआ बोटकु त्याहा आप्यू
\v 43 तिये त्याआ आगाडी घेऊन खादे
\v 44 फासाड़ी तिये त्याहा कोल्यो , याआ गोठी होय ज्या आय तेहालाम तुम्हामे कोल्या कोल्यू जेव्हा आय ओमे तुम्हाआरी ओतुहरएक गोठी जो माविषयी मुस्साआ व्यवस्थेमेहे संदे आना शास्त्र याआ पुस्तकाम लेखिलो होय पुरो ऊवणारोज होय
\v 45 फासाडी पवित्र शास्त्र होमजीलाकाजे तिये त्याआ डोआं उगाडीत आप्यी
\v 46 आना तिये त्याहा कोल्यो , ओ तोज होय जे लेखिलो होय ख्रिस्त त्रास भोगीत आना तिसऱ्या तेदीही मोल्यामरोत जिवंत उवे
\v 47 आना पापाआ माफीकाजे मोन फिरवासंदेश यरुशलेम त्यापोरोत सुरवात कोईत आखे त्याहा प्रचार कोल्योओ जाइअलो
\v 48 तुमु याआ गोठी त्याआ साक्षी होय
\v 49 आना आखे माआ परम आबहे माआरी जी प्रतिज्ञा कोअयी होय त्याहा आय तुम्हाकोअता मोकलीही परंतु तुमु याआ नगरामेहे तियाअ टाईमापोजा थोबिलो रोजाहुजा तुमु होर्ग्याआ शक्तीवांही युक्त उवे
\v 50 येशू फासाड़ी बेथानी पर्यंत घेऊन गोल्यो आना तिये आथे उपो कोईत आशीर्वाद आप्यू
\v 51 पाच त्याहा आशीर्वाद आपित ओतलू तिये त्याहा सोडीत आपिलू आना फासाडी तो होर्गांम उपो लेदो गोल्यो
\v 52 पाच तेहालाम तिये तिया गौरव कोल्योओ आना वोडू आनंद कोईत यरुशलेमोमे फासी गोये
\v 53 पाच आना मंदिरोम परमेश्वराआ स्तुती कोईत ते आपाआ वेल कालीत लागाडीत.
