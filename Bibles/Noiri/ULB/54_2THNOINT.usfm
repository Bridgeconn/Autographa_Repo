\id 2TH
\ide UTF -8
\rem Copyright Information: Creative Commons Attribution: ShareAlike 40 License
\h थिस्लोनी च्या पत्र
\toc1 थिस्लोनी लोक नावे पॉल प्रेरित च्या दुसरे पत्र
\toc2 थिस्लोनी च्या पत्र
\toc3 थिस्लोनी च्या पत्र
\mt1 2 THESSALONIANS
\mt1 थिस्लोनी च्या दुसरे पत्र
\c 1
\p
\v 1 पौल आना सिलवास आना तीमुथियुसाआ वोगेरोत थीसुलेनिकीया मोंडली ही नावे जो आमाआ पिता परमेश्वर आना प्रभु यीशु मसीह मेहे होय
\v 2 आमाआ आबहू परमेश्वर आना प्रभू येशु ख्रीस्ताअगेरोत तुम्हामे कृपा आना शांती मिलीअलो रोनारु
\v 3 ऐ पाहीही, तुमाआ विषयी आमुहू आखुवेल परमेश्वराआ धन्यवाद काहाके जोवे आना ओ योग्य होय यामुळे का तुमाआ विश्वास जास्तीज वोधाडीलो आना तुम्हाआ आखाआ प्रेम आपसामेहे जास्तीज वोद्तो होय
\v 4 इहिंजा का आमु तुमु परमेश्वराआ मोद्लीम तुम्हबारमे गर्व कोअत्लू का जेते संकट आना क्षळ तुमु सहन कोअता ते आखामेरोत तुमाआ धीर आना विश्वास उघड ओतू
\v 5 ओ परमेश्वराआ खोरो येशुनी प्रमाण होय का तुमु परमेश्वराआ राज्याआ योग्य निहूह जोवे याकोअता दुख पोन सहन कोअता
\v 6 काह्के पर्मेश्वराअरी ओ न्याय होय का जो तुमाआ क्षळ कोअत्लू त्याहा बोद्लाम क्षळ आपी
\v 7 आना जे तुमु क्षळ सहन कोअता आमाआरी विसाक आपी त्याटायमोहो जाहा प्रभू येशु आपाआ सामर्थ्यवान खिजनारू आगीररी स्वर्गदूत प्रकट उवे
\v 8 आना जे परमेश्वराआ ओळखीतल्यो नाहा आना आम्हा प्रभू येशु ऊ सुवर्तेला मानीत नाहा त्याआरोत बदलू लेही
\v 9 ते प्रभूउ आगलारोत आना त्याआ शक्तीई उजळामेहेरोत ते सेटे ओतगोल्यु सार्वकालिक दंड मेलविनारू
\v 10 ऐ तिया तेदीही उवे जाहा तो आपाआ पवित्र माहुंमे गौरव मिलविलाकोअता आना आखे विश्वास करणारामेहे आश्चर्याआ काहाके उविलाकोअता आविलो काहाके तुमु आम्हा साक्षीपो विश्वास कोल्योओ
\v 11 त्यापोत आमु अखीवेल तुम्हाकोअता प्रार्थना बी कोअत्लू का आमाआ परमेश्वर आव पाचारानाचे योग्य समजाडत्लूकेनाहा हाजाकोते हरएक इच्छा आना विश्वासाआ हरएक कामाकोता सामर्थ्याआरी पुरो कोईओलो
\v 12 म्हणजे आमाआ परमेश्वर आना प्रभू येशु ख्रिस्ताआ कृपेनुसार आमु प्रभू येशूऊ नाव तुम्हामे गौरविला जाअलो आना तुमु त्यामे.
\c 2
\p
\v 1 ऐ पाहि ओमेआय आपाआ प्रभु यीशु मसीहाआ आविलाआ आना त्याआ आरी आपुह एकहे उवीइलाआ विषयोमेहे आय तुमुहू विनंती कोअता हा
\v 2 का एखादो आत्माआ किंवा वचन किंवा पत्राआ त्यापोरत जे जेहेका ही आमाहीरोते होय ओ जाईत ले प्रभूऊ दीही आविलो गोये होय तुमाआ मोन अचानक आलविनारू कायना आना तुमु बित नाहा
\v 3 कोडोबीही प्रकारे कोडाआ त्यापोरोत फसुस नाहा काहाके तो दीही आविलो नाहा जाहुजा धर्माआ त्याग उवे नाहा आना तो पापाहा माहु कोअतीज ख्रिस्तविरोधी पुत्र प्रकट उवे नाहा
\v 4 ख्रिस्त विरोधी कोअत्लू आना आखापरोते देव किंवा पूज्य मानाडत्लू आना स्वतःहा वोडू मोनोहो इहिंजा का तो देवाआ मंदिरोम बोहित स्वतःहा देव मोनोहो
\v 5 नाहाकोत तुम्हामे ओर नाहा का जाहा आय तुमाही ओतू आव गोठी तुम्हामे कोल्यो रोहिजे ?
\v 6 तुमु तिया वस्तूउ ओलखीत जी त्याहा ओमे थोबाडीत रोली होय तो त्याज दिहोम प्रकट उवूंहू जोवे
\v 7 काहाके अनीतीई गूढ ओमे बी काम कोईत जात होय , पोन ओमे एक उबराखानारू होय जोपोरोत तो सेटे उवनारा नाहा तो थोबिलो रोही
\v 8 तेहालाम तो अनीतिमानहा प्रकट उवे ज्याहा प्रभून येशु आपाआ सोबिमरोत फुकिलो माईत टाकही आना आपाआ आगमनाआ लाडीवाला नाश कोअनारू
\v 9 तिया नितीमानाआ शैतानाआ कामुहोस आखे प्रकारोअओ वाईट शक्ती आना चिन्ह अदभूत कामापोरोत
\v 10 आना नाश कोअनाराखाकोता आगीई आखापोरकारो कपट उवे, काहाके त्याआ सत्याबरोबर प्रेम कोल्यो नाहा ज्याआपोरोत त्याआं तारण उवे
\v 11 यामुळे परमेश्वर त्यांमे एक भ्रांतीई शक्ती मोकलीनाआराकाजे का ते ठोगनारा वात पलणारू
\v 12 कोअतीज जेवडे माहे वाटेए वात पालीत नाहा पोन अनीतीई खुश ओये तिया आखाज दंड मिले
\v 13 ऐ पाहीही, आना प्रभूउ प्रिय माहु जोवे का आमु तुम्हबारमे कायम परमेश्वराआ धन्यवाद कोईत रोअलो काहाके परमेश्वराने पेलेरोत तुम्हामे निवडीत लेधलो का आत्म्याआ त्यापोरत पवित्र बोणीत आना वाटेए वात पालीत तारण मिलुजोवे
\v 14 त्याजमेहे तिये तुम्हामे आमु सुवार्तेमुळे हादाडये का तुमु आम्हा प्रभू येशूउ गौरवाला जोडयो कोईओलो
\v 15 त्यापोत ऐ पाहीही स्थिर रो आना ज्या -ज्या गोठी तुमु जेबी वाचनाने किंवा पत्राआ त्यापोरत आमापोरोत सेकेले होय त्याहा तोईत रो
\v 16 आमाआ प्रभून येशु ख्रिस्त स्वतः आना आमाआ आबहू परमेश्वर जीआ आमापो प्रेम कोल्यो आना कृपेणे सार्वकालिक शांती आना श्रेष्ठ आशा आप्यी होय
\v 17 तुमाआ मोनामे शांती आपे आना तुम्हामे हरएक हाजा कामोम आना वचनोमे मजबुते कोआ.
\c 3
\p
\v 1 शेवटी मेहे ऐ पाहि आमाआ कोअता प्रार्थना कोअते रोजा का प्रभु उ वचन एहलो वेगो कोयले आना महिमा जोड़े जेहलो तुमुहू मेंहे उवो
\v 2 आना आमु वाकड आना ठोग महापोरोत हाजूहोय रोअलो काहाके आखाजमेहे विश्वास ओतू एहलो नाहा
\v 3 पोन प्रभू खोरो होय तो तुम्हामे ओ मजबुते आना स्थिर कोआ आना तिया लबाड़ोपोरोत हाजूहोय मेके
\v 4 आमुहू प्रभूमे तुमापो भोरुसो होय का जी- जी आज्ञा आय तुम्हामे आपोहो त्याहा तुमु मानतेहे आना मानीत बी रोही
\v 5 परमेश्वराआ प्रेम आना ख्रिस्ताच्या धीरजावोगे प्रभू तुमाआ मनांआ मार्गदर्शन कोआ
\v 6 ऐ पाहीही, आमु तुम्हामे प्रभू येशूउ नावामेहे आज्ञा कोअत्लू का तुमु हरएक एहलो पायोपोरोत अलग रो जो कायनयहाजो वागणुक कोअत्लू आना जी हिकवन तिये आमापोरोत लेदि तीयूहोसे कोईत नाहा
\v 7 काहाके तुम्हामे मोलुम होय का कोडलाप्रकारे आमुहू वागणुक रोंहु जोवे काहाके आमु तुम्हामे कायनयहाजो वागणुक कोअयी नाहा
\v 8 आना कोडाआ शेहू फुकट खादल्यी नाहा पोन परिश्रम आना कामकोईते रात दीही काम कोईत ओते का तुमामेहेरोत कोडापो पो पोडहू कायना
\v 9 एहलो नाहा का आमुहू अधिकार नाहा पोन यकोअता का स्वतःहा तुम्हाकोअता नमुनाs बोनावोओ ओतू का तुमु आमाआकोअता वागणुक को
\v 10 काहाके जोओ आमु तुमाआ इही ओते तेहालाम पोन तुम्हामे ए आज्ञा आपित ओतू का जर कोडाआ काम कोईओलो नेओय ताहा खाहुं पोन नाय जोवे
\v 11 आमु उनात्लू का कोडु- कोडु तुमाआ माय कायनयहाजो वागणुक कोअता आना किबी काम कोईत नाहा पोन बिहीरा कामोम आथे टोकीत रोत्ले
\v 12 एहलाहा आमु प्रभू येशु ख्रिस्तामेहे आज्ञा आपोहो आना समजाड्त्लो का ठावकू पणे काम कोईत आपाज रोहू खायलो रोअलो
\v 13 ऐ पाहीही, तुमु हाजो कोअलाआ खचू नाहा
\v 14 जर कोडु आम्हा आव पत्राहा आव गोठीकोता मोनामे नाहा त्याआपो नजर मेका आना त्याआरी होबती कोल्या नाहा ज्यामुळे तो लाजआली उवूंहू जोवे
\v 15 तेबी पोन त्याहा दुश्मन ह्मजुतल्यो नाहा पोन पाही होमजीत त्याआ कानउगाडे को
\v 16 ओमे जो प्रभू जो शांतीई कुवू होय स्वतः तुम्हामे सर्वकाल आना आखे प्रकाराआ शांती आपे आना प्रभू तुम्हाआ आखाआरी राहो
\v 17 आय पौल आपाआ आथोवाही नमस्कार लेखातुलू हरएक पत्रामेह माआ ओच निशाण होय आय याज प्रकारे लेखातुलू
\v 18 आमाआ प्रभू येशु ख्रिस्ताआ कृपा तुम्हाआ बोठासपो उवनारा रोअलो.
