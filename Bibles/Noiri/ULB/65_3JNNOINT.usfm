\id 3JN 3 JN
\ide UTF -8
\rem Copyright Information: Creative Commons Attribution: ShareAlike 40 License
\h 3 युहान
\toc1 युहान च्या तीसरा पत्र
\toc2 3 युहान
\toc3 3 युहान
\mt1 3 JOHN
\mt1 3 युहान
\c 1
\p
\v 1 आय डायाआ वोगेरोत प्रीय गुमुसाआ नावे ज्याहा आय खोरो प्रेम मेकोहो
\v 2 ऐ प्रिय, माआ आव प्रार्थना होय का जेहलो तू आध्यात्मिक उंन्नती कोईत होय , तेहलूज ए तू आखे गोठी माय उंन्नती को आना हाजू आरोग्यामेहे रोही
\v 3 काहाके का जाहा पामहो आवीत ताआ तिया कोरेजे साक्ष आप्यी , ज्यापो तू खोरोज चालीलो, ताहा आय जाअखो खुशिमेहे होय
\v 4 माहु याआ पेक्षा वोदित फाशी कोल्यू आनंद नाहा का आय उनालू का माआ पोऱ्ये आधारापो सालतेहे
\v 5 ऐ प्रिय, जे किबी तू तिया पाही आरी कोतलू, जो बिहरादेशोआ मेहे होय , त्याआ विश्वासाआ रुपात कोतलू
\v 6 तिये मंडली आगाडी ताआ प्रेमाआ साक्ष आप्यीला होय केधी तू त्याहा तिया प्रकारे मोकल्ये ज्या प्रकारे परमेशवराआ माअहारोत याकोअता उचित होय ताहा हाजो कोअही
\v 7 काहाके का ते तिया नावाकोअता निकलीलू होय , आना बिहीरीजातीमेर्यो आरी किबी नाहा उवनारा
\v 8 याकोअता तेहेलाज स्वागत कोअला जोवे , ज्याहीरोते आमु पोन संत्याही शीडा त्याआ सह्कर्मी उवहू
\v 9 आय मंडळ्मेहे किबी लेखिलो ओते , पोन दियत्रफेस जो त्याआ माय वोडू उवहू इच्छितो आमुहू ग्रहण नाहा कोईत
\v 10 याकोअता जाहा आय जाइअलो ताहा त्याआ कामाहा जे तो कोईत ओतु, ओर आपही, का ते आम्हा विषया माय वाईट- वाईट गोठी कोतलू; आना यापो पोन वायफळ नाहा कोईत आपाआ पायहोहो ग्रहण नाहा कोईत , आना त्याहा जो ग्रहण कोहू इच्छितो नाहा कोतलू आना मोडंली मायारोत काढीत टाकोहो
\v 11 ऐ प्रीयांनो, सुकी नाहा पोन हाजाआ अनुयायी व्हा जो हाजो कोअत्लू, ते परमेश्वरा त्यापोरोत होय ; पोन जो वाईट कोअत्लू, तिये परमेश्वराआ नाहा पालील्यो
\v 12 दिमोत्रीयसच्या विषया माय आखाज , नहाते खोरो पोन अपाआ साक्ष आप्यी ; आना आमु बी साक्ष आपोहो, आना तू ओलखीतलु का आमाआं साक्ष खोरी होय
\v 13 माहु ताहु जाअखो किबी लेखिलो ताहा ओते , पोन शाई आना पेनिवाही लिखेहू इच्छित नाहा
\v 14 पोन ताहु आशा होय का ताआ आरी जोलदी भेट कोअही, तेहालाम आमु आगाडी गोठी कोहू
\v 15 ताहु शांती जोद्तोलोजे राहो ईही मेघ माहु नमस्कार कोअता तीयआ दोस्ता आरी नाव लेत नमस्कार कोत दया.
