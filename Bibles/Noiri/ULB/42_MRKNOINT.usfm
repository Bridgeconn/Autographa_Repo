\id MRK MK
\ide UTF -8
\rem Copyright Information: Creative Commons Attribution: ShareAlike 40 License
\h मरकुस
\toc1 मरकुस यांनी लिहिलेले चांगली बातमी
\toc2 मरकुस
\toc3 मरकुस
\mt1 MARK
\mt1 मरकुस
\c 1
\p
\v 1 ओ परमेश्वराआ पोऱ्या येशुख्रिस्त याविषयी शुभवर्तमानाआ सुरवात होय
\v 2 यशया संदेष्टाआ ग्रंथात लेखिलो होय का “उनाआ आय आपाआ दूत ताआगाडी मोकलित होय , तो ताआ मार्ग तीयार कोआ”
\v 3 "डोगोम घोषणा कोअनाराआ शब्द उनाऊ आवीत होय “प्रभुकोअता वाट तीयार को” “आना त्याआ वाटा वारुई को”
\v 4 योहान माहुंहु जगलूम बाप्तिस्मे लेवा एहली घोषणा कोईत प्रकट पोयो
\v 5 तेहालाम आरन्यो यहुदा देश आना यरुशलेमकर त्यांही आव्ये आना तिये स्वता: ची पापे मानीत यार्देन खाडीम त्याआरोत बाप्तिस्मे लेदो
\v 6 योहान उटडाहा सिंज्याआ आंगडे पाघरीलो एहलो त्याआ कमरूम साबडाहा कोमरबोंद एहलो आना तो टोळ आना रानमध खायलो एहलो
\v 7 तो घोषणा कोईत कोयो एहलो, मांपोरोत समर्थ एहेलू कोडु एक माहहू मापासाडी आवीत होय ; माआ त्याआ पायताणाआ बंद लागाडी सोडीला त्याहाभी माआ लायकी नाहा
\v 8 आय तुमाआ बाप्तिस्मे पायोंवाही आपित होय , पण तो तुमाआ बाप्तिस्मे पवित्र आत्मावांहि कोअनारू होय
\v 9 तियाअ दिहोम एहलो उवे का येशु गालीलामे नासरेथामरोत आवयू आना योहानाआ आथोवाही यार्देन खाडीम तिया बाप्तिस्मे पोयो
\v 10 जेहलो तो पाअयोपोरोत उपो आवयू, जुग विदारले होय आना आत्माआ कबुताराहोस रुपोमे आपापो उतरीलो होय एहलो त्याहा देखायो
\v 11 तेहालाम जुगोमोरत एहेलू आवाज आवयू का , “तू माआ पोऱ्या, माहु परमप्रिय होय , तोह्बारामे आय संतुष्ट होय ”
\v 12 लागेज आत्मावांहि त्याहा लगेंच डोगोम मोक्ल्यीत
\v 13 त्याजागे सैतान त्याआ परीक्षा लेत ओतलू तो डोगोम सालीह दीही रोला, तो वनपशुमेहे ओतु, आना देवदूत त्याआ सेवा कोईत ओते
\v 14 योहानाआ अटक उवलानंतर येशु गलीलाम आवयू आना परमेश्वराआ राज्याआ सुवार्ता कोहू लाग्यू
\v 15 तो कोल्यो काळाआ पूर्णता उवी होय आना देवोओ राज्य जागे आव्ये होय पश्चाताप को आना सुवर्तेवर विश्वास को
\v 16 जेव्हा येशु गालील समुद्राआहतेरोत जात ओतलू त्याहा शिमोन आना तिया पाही आंद्रिया ओ समुद्राम जाळे टाकत्ले देखायो, काहाके ते मासे दोनाराआ ओते
\v 17 येशु त्याहा कोल्यो , माफासाडी आव, म्हणजे आय तुम्हामे मांहे दोनाराआ उवे एहलो कोअनारू
\v 18 फासाड़ी ते जाळे सोडीत लागेज त्याआ फासाडी आव्ये
\v 19 तिहीरोत आगाडी जातुओतु तेहलाम त्याहा जब्दीचा पोऱ्या याकोब आना तिया पाही योहान ओ नावीम जाली हुदारते देखायो
\v 20 आना तिये लागेज हादाडये, फासाड़ी ते लागेज आपाआ आबहू जब्दी याहा नोकरांआरी नावूमे सोडीत त्याफासाडी गोये
\v 21 फासाड़ी ते कफर्णहुमाम गोये आना लागेज तिये शब्बाथ तेदीही सभास्थानात जात शिक्षण आपिलू
\v 22 त्याआ शिक्षणापोरोत माहे थक्क उवे, काहाके तो त्याहा शास्त्री माहुंहोस नाहा ताहा अधिकार ओयएहलू हिकाडतो ओतु
\v 23 त्याआ टायमोमें त्याआ सभास्थानात अशुद्ध आत्माआ लागल्यो एक मांहु ओतु
\v 24 तो आयडीत कोल्यो , ओ येशु नासरेथकरा, तू आम्हा माय काहा गुंगदिलो? आमाआ नाश कोईलाकाजे आवयू का नाहाकोत? तू कोडू होय ओ माहु मालूमे होय , देवाआ पवित्र तो तांहुज होय
\v 25 येशूने त्याहा धमकीवाई कोल्यो, उदडिज रो आना यामेरोत निह
\v 26 तेहालाम अशुद्ध आत्माआ त्याहा निपटी जोरेज आअडयु आना त्यामरोत निहित गोल्यो
\v 27 तेहालाम ते एवडे थक्क उवे का ते एकमेकाहा फुसिलो लागाडीत , ओ होय तेबी नाहाकोत? नाहाकोत ए अधिकार युक्त नवो हिकवन! ओ अशुद्ध आत्माहा ए आज्ञा कोअत्लू आना ते त्याआ उनाईत
\v 28 ए त्याआ वाहवा लागेज गालीलाआ चारवोगेरोत आखे भागुम फेलितगोई
\v 29 सभास्थानामरोत निहीलानंतर ते लागेज याकोब आना योहान त्याआआरी शिमोन आना अन्द्रीय याआ कोओ गोये
\v 30 शिमोनाआ हावोहेहे जाखो जोरू मांदवाड्यू पोड्यी ओती, त्याविषयी लागेज तिये त्याहा कोल्यो
\v 31 तेहालाम तिये जागे जात तिया आथ तोईत तीही उठविले आना तीई जोरू निघाल्यू , आना त्याआ सेवा कोहू लागीई
\v 32 दिह बुडेताहा हांजेपो माहु आखे दुखनाराहा आना भूतग्रस्ताहा त्यांही लाविले
\v 33 आना सबंध शहर बाअणारी आव्ये
\v 34 तेहालाम नाना एह्लाम रोगोम पिडीतरोल्यू खूप माहाहू तिये हाजो कोल्यु आना अनेक पुते काढीलो; तियाअ पुतोवाही तिये ओलख कोईत तिये त्याहा गोगूहु नाहा देदे
\v 35 कोईत तो वेगीई वोडो वेगस्युज उठित बारथे गोल्यो आना जंगलूम जात तिंही तिये प्रार्थना कोअयी
\v 36 तेहालाम शिमोन आना त्याआ होबती तिया होद कोईत गोये
\v 37 आना तो जोडल्यापो ते त्याहा कोल्यो , 'आखे माहे आपाआ होद कोईत होय '
\v 38 तेहालाम तो त्याहा कोल्यो , माहु आसेपासेए गावून उपदेश कोअता आवे कोईत आपु बिहरीजागे जाऊ काहाके इयाच उदेशावाही आय निहयू होय
\v 39 फासाड़ी तो आरन्यो गालील माय त्याआ सभास्थानात जात उपदेश कोईत आना पुते काडीन फिरीत
\v 40 तेहालाम एक कुष्टरोगी त्यांही आवयू आना त्याआगाडी टोसणे टेक्यू त्याहा विनंती कोहू लाग्यू आना त्याहा कोल्यो आपाआ इच्छा होय ताहा माहु शुद्ध कोईलाकाजे आपु समर्थ होय
\v 41 तेहालाम त्याहा तिया किरवाय लागाड तिये आथे आगाडी कोईत त्याहा स्पर्श कोल्योओ आना कोल्यो माआ इच्छा होय , शुद्ध होय
\v 42 तेहालाम लागेज तो कुष्ठरोगी शुद्ध पोयो
\v 43 ताहा तो त्याहा चेतावणी आप्यी आना लागेज मोकलित आपिलू
\v 44 आना कोल्यो पाला , कोडाआ याविषयी किबी मा कोही , ताहा जात स्वतः याजकाहा देखाळ आना त्याहा प्रमाण पोटुहुजोवे कोईत तू आपाआ शुद्धीकोअता मोशेई निवडीलेले अर्पण को याकोअता का तू शुद्ध होऊला साक्षी प्रत्येकाहा सोमजे
\v 45 पोन तो बारथे गोइत्लुताहा घोषणा कोईत तियाअ गोठीकोता एवडे प्रसिद्ध कोल्यु का येशुहू उघडपणे शहरामे जाता नेआवतली; कोईत तो बारथे डोगोमेज रोला तेबी माहे चारीवोलेरोत त्यांही आविलोच.
\c 2
\p
\v 1 खोब दीहोमेहे तो फाशु कफरनहूम मेहे आयु आना होम्बलील्यो का तो कोआ मेहे होय
\v 2 तेहालाम एवडे माहे एकटा का बाअणाम त्याहाभी त्याहा जागू नाहाउवतो तेहालाम येशु त्याहा संदेश आपित ओतु
\v 3 आना माहे एक लोखवु उवल्याहां चार जोआ मीलीत वीसीत त्या ईही लेत आवे
\v 4 त्याहा गर्दीवही त्याजागे जाता नेआवतली, कोईत तो जीही ओतु तीही छप्पर तिये विसित सेटे कोयोएने वात कोईत ज्या खाटलापो लखवा माहुहू हुव्यू ओतु ती खाटेलो निसे येशु जागे सोडीत
\v 5 त्याआ विश्वास पालीत येशु लखवा उवलो माहुंहु कोल्यो , “पोऱ्या, ताआ पापापो क्षमा उवी होय ”
\v 6 केते शास्त्री त्याजागापो बोह्ये ओते ; त्याआ मोनामे एहेलू फूस आवयू का
\v 7 ओ एहेलू काहा गोगत्लू? ओ ताहा परमेश्वराआ अपमान कोईत होय परमेश्वरावाचून कोडू पापापो क्षमा कोहू शकतो?
\v 8 येशूने आपाआ आत्म्यात लागेज जाईत लेधलो का ओ मोनुमे नाहाकोत फूस कोईत होय , तो त्याहा कोल्यो , आपाआ मोनामे होये फूस काहा लेहाआवता ?
\v 9 हीदू नाहाकोत होय , ताआ पापापो क्षमा उवी होय , एहलो लखवा उवलो माहुंहु कोईओलो सोपो किंवा उठ , आपाआ खाटेलो विसित चालीलो लाग एहलो कोईओलो सोपो होय ?
\v 10 पोन माहाहा पोऱ्याहा धोरतीपो पापापो क्षमा कोईलाकाजे अधिकार होय ओ तुम्हामे होमजीवी कोईत (तो लखवा उवलो माहुंहु कोल्यो )
\v 11 आय ताहु कोतलू उठ , आपाआ खाटेलो विसित ले , आना आपाआ कोआ जा
\v 12 फासाड़ी तो उठ्यू आना लागेज आपाआ खाटेलो विसित आखाआ देखताआ निघाल्यू , यापोरोत आखे जोओ थक्क उवे आना देवोओ गौरव कोईत कोल्यो , आमुहू एहलो केधीज पालील्यो नाहा
\v 13 तो तिहीरोत निहित गोइत्लुताहा समुद्रकिनाराआ जागे गोल्यो आना आरन्यो लोकसमुदाय त्यांही आवयू तेहालाम तिये त्याहा शिक्षण आपिलू
\v 14 तिहीरोत जात ओयताहा त्याहा अल्फीई पोऱ्या लेवी जकातीइ नाकापो बोहीतरोल्यु देखायू आना त्याहा तिये कोल्यो, माफासाडी आव , तेहालाम तो उठित त्याफासाडी गोल्यो
\v 15 फासाड़ी एहलो उवे का तो त्याआ कोआ खायलाकोत बोहू , तिंही वारुज जकातदार आना पापी माहाआ येशु आना त्याआं शिष्य याआ लाइनिम आविलो बोह्ये काहाके ते खूप ओमेत ते त्याआ फासाडी आव्ये ओते
\v 16 तेहालाम परुश्यामरोत शास्त्री इये त्याहा जकातदार आना पापी माहे त्याआआरी खाअलावेले पालीत त्याआ शिश्याहा कोल्यो , ओ जकातदार आना पापी माहे याआ आरी काहा खात्लू?
\v 17 ओ उनाईत येशु त्याहा कोल्यो , हाजलू वैदयाची गोरोज कायनाओतो, ताहा बिमारीवालाहा ओते आय नितीमानास नाहा ताहा पाप्याहा बोलावयास आवयू होय
\v 18 योहानाआ शिष्य आना परुसी उपास कोईत ओते , तेहालाम माहे आविलो त्याहा कोल्यो , योहानाआ शिष्य आना परुश्याआ शिष्य उपास कोअता पण आपाआ शिष्य उपास कोईत नाहीत याआ काहाके नाहाकोत?
\v 19 येशु त्याहा कोल्यो , वेह्वालवालाआरी उपो होय तोपोरोत उपास कोअला शक्य नाहा
\v 20 तेबी एहलो दीही आवे का उपो त्यांपोरोत काढीत लेदो जाइअलो तेहालाम तियाअ दिहोम ते उपास कोआ
\v 21 कोडु नव्यो आंगडाआ ठिबकू जुनो डोगलाहा लागाडीत नाहा लागाडले ताहा धड कोइलाकोअता लागाड्ल्यी ठिबकू त्याहा म्हणजे जुनाहा फाडीअलो आना सिडू वोडो ओते
\v 22 कोडु नवो द्राक्ष रोह जुनो बुधलाम काले नाहा पेरीला ताहा नव्यो द्राक्षरसावाही बुधले फुटणारु , द्राक्षरस वेरात्लू, आना बुधलेभी निकामी ओये कोईत नवो द्राक्षरस नवो बुधलाम काल्तले
\v 23 फासाड़ी एहलो उवे का तो शब्बाथ तेदीही खेतामे जाआत्लू त्याआ शिष्य सोडकोपो कोंहे वोडू लागाडीत
\v 24 तेहालाम परुसी त्याहा कोल्यो , पाला , शब्बाथ तेदीही कोहू कायना ते ओ काहा कोअता?
\v 25 तेहालाम येशु त्याहा कोल्यो , "दाविदाला गोरोज पोड्यी म्हणजे त्याहा आना त्याआ आरीवालाहा भूक लागीई तेहालाम तिये नाहाकोत कोल्यु
\v 26 अब्याथार प्रमुख याजक ओतलू तो देवाच्या मंदिरोम केहलु गोल्यो आना याजकाशिवाय कोडुबी खाऊ नयेत तियाअ समर्पित रोटा तिये केहला खाद्योओ आना आपाआ हेंगातीही ए केहला खॉआलाकाजे आप्या ओ तुमु केधी वाचले नाहा नाहाकोत?
\v 27 फासी तो त्याहा कोल्यो , शब्बाथ मांहाकोअता उवलो होय , मांहु शब्बथाकोअता उवलो नाहा
\v 28 कोईत माअहा पुत्र शब्बथाआ प्रभू होय.
\c 3
\p
\v 1 तो फाशु मोंदीरोमेहे गोयु तीही एक माहू ओतो त्याआ आथ पांगलू ओतु
\v 2 आना त्याआपो दोष मेकीलू कोईत शब्बाथ तेदीही तो त्याहा हाजो कोअत्लू का नाहाकोत ओ पालुहू ते लिकाइत बोह्ये ओते
\v 3 तेहालाम तिये आथे उगाला माहुंहु कोल्यो, उठ , आना उबु रो
\v 4 फासाड़ी तो त्याहा कोल्यो , शब्बाथ तेदीही हाजो कोअला किंवा वाईट कोअला , जीव वाचाडिलो किंवा जीव घेणे यामरोत कोठले सशास्त्र होय ? पण ते उगेच रोल्या
\v 5 फासाड़ी येशूने रागामे भरात आखांही पालील्यो आना तियाअ माहुंहु आथे सेटू को; तिये आथे सेटू कोल्योओ आना तो हाजू पोयो
\v 6 फासाड़ी परुसी बारथे जात येशुउ घात केहलु कोईओलो याविषयी लागीस हेरोदियाआरी त्याविरुद्ध मसलत कोईत बोह्ये
\v 7 येशु आपाआ शिष्याआरी गालील च्या तलावोही निहित गोल्यो आना गालीलामे वोडू जमाव पासाडीपासाडी निघाल्यू
\v 8 यहुदिया, यरुशलेम, ईदोम आना यार्देनचा तीवोगयू भाग आना सोरव सिदोन याआ आसेपासेए भाग यामरोत वोडू जमाव जी वोडवोडी काम कोईत ओतु त्याविषयी उनाईत त्यांही आवयू
\v 9 तेहालाम गर्दीवही आपु चेंगरून जाऊ कायना कोईत तिये शिष्यांआ नाव तीयार कोईलाकाजे कोल्यो
\v 10 काहाके तिये बिहराहा हाजो कोल्यु ओते कोईत जे रोगोम पिडलेले ओते ते आखे त्याहा स्पर्श कोईलाकाजे त्याआ डीलोपो पोडीत ओते
\v 11 जाहा -जाहा अशुद्ध आत्मे त्याहा पालीत ओते तेहालाम ते त्याआ गुडू पोडीत कोयो का तू देवाआ पोऱ्या होय
\v 12 आना तो त्याहा चेतावणी आपित कोल्यो एहलो का याविषयी गोगू नाहा
\v 13 फासाड़ी तो डोगो सोडवीत गोल्यो आना त्याहा हवे ओते त्याहा हादाडये आना ते त्यांही आव्ये
\v 14 तेहालाम तिये बारा जणोपो नेमणूक कोअयी; यकोअता का ,आना ते त्याआ आरी आरी रोये आना तो त्याहां मोकले का प्रचार कोआ
\v 15 इये आपाआरी रोहू आना पुते काडीला अधिकार आपित उपदेश कोईलाकाजे त्याहा मोकलित
\v 16 तिये याआ बारा जाणाहा नेमणूक कोअयिअने शिमोनाहा पेत्र ओ एक नाव आपिलू
\v 17 जब्दीचा पोऱ्या याकोब, आना याकोबाआ पाही योहान याहा बोआनेर्गेस म्हणजे गर्जनेआह पुत्र ओबी नाव आपिलू
\v 18 आंद्रिया, फिलीप्प बर्थलमय, मतय, थोमा, अल्फीई पोऱ्या याकोब
\v 19 आना तदद्य शिमोन कनांनी आना त्याहा तोईत आपणारो यहुदा एस्कोर्योत
\v 20 फासाड़ी तो कोआ आवयू तेहालाम फासी एवडे माहे एकटा का त्याहा खायलाकोत ए वेल मिळेना
\v 21 ओ उनाईत त्याआ होगवाड्ये त्याहा तोइलाकजे निकलीलू काहाके त्याहा गांडवायू लागाडीत होय एहलो त्याआं कोईओलो ओते
\v 22 यरूशलेमामेरोत आवल्या शास्त्री कोयो ओते का त्याहा बालजबुल लाग्यू होय तो तिया दुष्ट आत्माआ ओ अधिकाराआ आना त्याआ साहायाने दुष्ट आत्मे काडत्लू
\v 23 ताहा तो त्याहा आपाआरी हादीत कोडु लाग्यू का , सैतान सैतानाहो केहलो काढे ?
\v 24 आना जर आपसामेहे फुट पोड्ल्ये राज्य तिकतो नाहा जर राज्यामेहे फुट पोडे ते राज्य उजाड़ ओतगोल्यु जाहो आना फुट पोडे ते कोअमें केहे टिकनारो
\v 25 आपसामेहे फुट पोड्ल्ये को ए टीकीत नाहा
\v 26 सैतान खुद्पो उठ्यू आना तीयाम फुट पोड्यी ताहा तो ए टीकीत नाहा तिया आखिर उवे
\v 27 ताकदवान माहुंहु पेल्योओ बांधल्यावांही कोडोबी त्याआ कोअमे शिरून त्याआ धनदोलत त्याहा बांधल्यापोज त्याआ को लुटेलो आवे
\v 28 आय तुम्हाहा खचीत कोतलू का मानवपुत्राआ आखे एह्लाम पापापो आना निंदा कोईओलो दुर्भाशनाआ क्षमा उवे
\v 29 पोन जो कोडु पवित्र आत्म्याआ निंदा कोआ त्याहा क्षमा नाहाज ताहा तो सार्वकालिक पापाआ दोषी होय
\v 30 त्याहा अशुद्ध आत्माआ लाग्यू होय , एहलो ते कोयो ओते कोईत तो ओ बोलतुल्यो
\v 31 तेह्लाम त्याआ आयहि आना त्याआ पाही आव्ये आना बारथे उभे रोत तिये खोबोर मोकलित त्याहा हादाडये
\v 32 त्यापुरोत खूप माहे बोह्ये ओते ते त्याहा कोल्यो पाला , बारथे आपाआ आयहि आना आपाआ पाही आपाआ होद कोईत होय
\v 33 तिये त्याहा उत्तर आपिलू कोडू माआ आयहि आना कोडू माआ पाही ?
\v 34 फासाड़ी जे त्याआ भोवती बोह्ये ओते त्याआरोत पालहु तो कोल्यो , पाला , ए माआ आयहि आना ओ माआ पाही !
\v 35 जो कोडु देवाच्या इच्छेवही वागीलो तोज माआ पाही , तेज माआ बोंहि आना तेज माआ आयहि.
\c 4
\p
\v 1 तो फाशु खाड़ीई मेरे हीकाडूहु लाग्यु आना एहली वोडी गोर्दी त्याआ आहने टोलवात गोई का तो खाड़ी मेहे एक नावीपोओ चोढीत बोहीत गोयू आना आखी गोर्दी पुईपोओ खाड़ीई मेरे उबी रोई
\v 2 फासाड़ी तो त्याहा दाखले आपित खूप गोठी हिकवीही लागीलाएने हिकालीआ त्याहा कोल्यो ,
\v 3 उनाआ , पाला , एक पेअनारू पेईलो कोईलाकाजे निघाल्यू
\v 4 आना तो आरित ओतलू किबी बी वाटेपो पोडये आना सिडे आविलो ती बी खात गोयी,
\v 5 थोड़े बी वातडो धरतीपो पोड्यी एहलो जाग्तली का काडूव जाखो नाहाओती ती बी वेगु उगविह्यी
\v 6 आना जाहा दिह उगीअलो तेहालाम पाअया न तोअल्यावांही ती कोंब वेगु उगाईत गोयी
\v 7 थोड़े बी काट्यामेहे पोडये ती उगविह्यी परंतु काट्यांमुळे त्याआ वोद खुटयी कोईत त्याहा ओन आव्ये नाहा
\v 8 थोड़े बी हाजा धरतीपो पोडये त्याआ हाजी वोद उवी त्याआ ओन आव्ये त्याआ तीस गुणा, साठ गुणा आना होव गुणा फोल आव्ये
\v 9 फाशो येशूने कोल्यो , “ज्यापो कान होय तो उनाआ ”,
\v 10 ताहा जेव्हा येशु एखल्यू ओतु ताहाती जागापो त्याजागे बारा शिष्यानी जे माहे ओते तिये याआ दाखल्याविषयी फ़ुस्ल्याआ
\v 11 येशु त्याहा कोल्यो , "तुम्हामे ताहा परमेश्वराआ राज्याआ निकाडीत सांगण्यात तुम्हामे आपिलू होयततांहु बारथेए माहुंहु उदाहरण आपित सांगण्यात येत
\v 12 याकोअता का तिये पालीत लेदलेए पण देखायअलो कायना आना उनाईत लेदलेए पण कोड्वो कायना त्याआ मोनाआ पालट ओवुहू कायना आना तिये क्षमा मिलू कायना
\v 13 तो त्याहा कोल्यो , “जर तुमु आव दाखलाहा होमाजाडीत नाहा ताहा फासाड़ी कोडोबीही दाखल्याविषयी केहलो होमजुत्लू”?
\v 14 खेतीकोअनारू जो बी पेअत्लू ते म्हणजे वचन पेअत्लू
\v 15 वाटेपो वचन पेहे जाहो तीही माहे ओ होय का जे वचन उनाईत लत्ले पण लागेज सैतान आविलो त्यामेहे वचन बुअसित लेहो
\v 16 आना किबी माहे एहलो होय का ते खोड्कावलो धरतीपो पेअल्ये वचनाहोस , जेव्हा ते वचन उनाईत रोतेहे आना लागेज आनंद लत्ले
\v 17 पोन त्यांम पाअया नाहाहोल्कोइत्ते ते किबी वेल वचनोम स्थिर रोत्ले आना त्याआ फासाड़ी जाहा वचनावांही त्यांपो संकट येत आना त्रास उवनारा रोतो तेहालाम लागेज ते आपाआ विश्वास सोडीत आपत्ले
\v 18 आना बिहरे माहे एहलो होय का जे काट्यामेहे पोड्ल्ये बी सारखो ते ओ माहे होय का ते वचन उनाईत लत्ले
\v 19 पोन जीवनोमे चिंता धन, पोशा याआ लालुसापणावाही आना बिहरि वस्तु जोडयो कोअला इच्छा यामे ओते आना ते वचनाआ दाबीन टाकत्ले त्यापोत वाचनामे फोल आवीत नाहा
\v 20 आना किबी माहे तियाअ बी प्रमाणोओ होय जे बी हाजा धरतीपो पोडत्ल्ये , ते ओ माहे होय का वचन उनाईत आना मनन कोअता त्यांमे फोल येत ते तीस पट्ट साठ पट्ट आना होव पट्ट पेक्षा ए जाखा येत
\v 21 आना तो त्याह कोयो दिवाही याकोअता लेत आवत्ले का त्याहा मापोनिसे का खाटलाआ नीसे नाहा ते उसे मेकीलाकोता लाविलो नाहा?
\v 22 काहाके किबी एहलो किबी निकाडीत नाहा का ते उघडकीस आविलो नाहा आना किबी प्रसिद्ध ओवुहू कायना एहलो निकाडीत नाहा
\v 23 कोडाआ कान होय ताहा उनाआ
\v 24 फासी तो त्याहा कोल्यो , जे किबी तुमु उनाईत त्यापो तुमु ध्यानपूर्वक फूस कोआज्या मापोवांही तुमु दिहीराहा आपहा त्याआ मापोवांही तुम्हामे आपिलू जाइअलो परंतु तुम्हामे जास्तीभी आपिला आवे
\v 25 ज्यापो होय त्याहा आपिलू जाइअलो ज्यापो नाहा त्यांही जे किबी होय ते त्याहाभी मागित लेधलो जाइअलो
\v 26 फासी तो कोल्यो परमेश्वराआ राज्य एहलो होय का जेहलो कोडु माहुहू आपाआ खेतुम बी पेअत्लू
\v 27 राती हुव्यू आना दिहे उठ्यू आना तिये बी उपो कोंब आवल्या पालील्यो ते केहलो उवे ते त्याहा मोलुम नाहा
\v 28 जमीन आपोआपो ओन आपोहो पल्ले कोंब फासाड़ी कोहो फासाड़ी कोहमेऱ्या पोअल्ये दाने
\v 29 ओन तीयार उवेताहा तो लागीगोयो दात्लू काल्त्लू, काहाके वाडीलाआ वेल आवयी होय
\v 30 फासी तो त्याहा कोल्यो , “आपु केहलो कोहू शकतो का देवोओ राज्य केहलो होय ? अथवा ते कोडला दाखलाम मांडाजी”?
\v 31 ते मोहरी दाणाहोस होय तो जमिनोम बापसआविलावेले पृथ्वीपो आखे दान्यापोरोत हानू एह्लू,
\v 32 तेबी पेरल्यापो उगडीत आखे झाडापालामेहे वोडू ओतू आना त्याहा एहलो वोडवोडा लोगी फुटत्ले का त्याआ सावलाम वस्ती कोअता येत
\v 33 एहलो खूप दाखले आपित तो त्याहा वचन कोल्यो एहलो तो त्याहा त्याआ ग्रहण शक्तीवही कोल्यो एहलो
\v 34 आना दाखल्यावाचून तो त्याहा किबी कोल्यो नाहा परंतु जेव्हा तो आपाआ शिष्याआरित रोतत्त्लो तेहालाम त्याहा आखे किबी होमजाडीत कोल्यो एहलो
\v 35 त्याआ तेदीही जेव्हा हांजेपो उवी येशु त्याहा कोल्यो चाला आपु तिवोल जाऊ
\v 36 आना ते ती गोर्दी सोडीत ते नावीपो जेहलू तीही ओतु तेहलूज त्याहा लेत गोये आना बीहरयु नाव बी ओत्यु
\v 37 ताहा वोडो वादोल उठो आना लाटावाही नावीमेहे पाई पोअहू लाग्यो
\v 38 फासाड़ी येशु नावेए फासाडीई भागुम उशास लेत निंदेम गोल्यो ओतु तेहालाम त्याहा ते जागतू कोईत कोल्यो , गुरुजी आपु बुडूहु बाजीत रोल्या होय आना आपाआ नाश उवनारू होय ?
\v 39 तिये त्याह कोल्यो उबु रोला तिये वाराहा धोमकाव्ये आना लाटांना कोल्यो ठावकू रो , ठावकू रो तेहालाम वारू पोडीत आना अगदी निवांत उवे
\v 40 फासी येशु त्याहा कोल्यो , "तुमु काहा बिकर्या? तुम्हामे ओमेजा विश्वास नाहा नाहाकोत?
\v 41 आना ते जास्तीज बितगोये ओते आना आपसामेहे एकाबिहराहा कोल्यो , "ओ होय तेबी कोडू का वारू आना पाई बी याआ उनाईत लेतेहे?".
\c 5
\p
\v 1 ते खाड़ी ही पार कोईत गरसेकराआ देसोमेहे पोचीत गोये
\v 2 येशु जाहा नावामोरोत उतरीलो आना बारथे आवीत ओतलू एक अशुद्ध आत्माआ लागल्यो माहाहू त्याहा मिल्यू
\v 3 तो कबराम रोत ओतु आना त्याहा हाकलदंड त्याहाभी बांधीत मेकिलो शक्य नाहाआत्लू
\v 4 काहाके त्याहा खूप टायमोआ बेडीवाही आना हाकलदंड बानदल्यो ओतलू ए तिये हाकुलदंड तोडीत टाक्ये ओते , आना बेड्याआ तुकडे -तुकडे कोल्यु ओते त्याहा कोडु ए बाधीअलो शकत नाहाआत्लू
\v 5 तो कायम रात दीही कबरोमे आना डोंगामोरोत आअडित एहलो आना डोणो डोनोवांही आपाआ डील खेचीत लेत एहलो
\v 6 येशु ला सेटोरोत पालताज तो धावून आवयू, आना त्याआ गुडू पोडीत
\v 7 आना जोरेज आयडीत कोल्यो , ओ येशु महान देवाच्या पोऱ्या, तू माय काहा पोडत्लू? आय ताहु देवाची शपथ घेऊन कोतलू, माहु छळू नाहा
\v 8 काहाके तो त्याहा कोल्यो , अरे, अशुद्ध आत्मू आव माअहोमारोत निह
\v 9 तिये त्याहा फ़ुस्ल्याआ, तांआ नाव नाहाकोत होय ? तिये उत्तर आपिलू माआ नाव सैन्य , काहाके आमुहू खूप होयेत ;
\v 10 आना आमुहू आव देशोमेरोत कालीत नाहा एह्ली तो आग्रहावाही त्याहा विनंती कोहू लाग्यू
\v 11 तिंही डोगोओ किनारोपे डुकरांआ एक वोडू टोलु चारते ओते
\v 12 तेहालाम पुतोओ त्याहा विनंती कोअयी का आमुहू तियाअ डुकराम फोइलो कोईत आमुहू आद्न्या आप
\v 13 फासाड़ी तिये त्याहा परवानगी आप्यी ; तेहालाम ते अशुद्ध आत्मे निहित डुकराम रीग्ये आना तो सुमारे बेन हजार डुकरांआ गोठाआ गुगदीत जात काटोपोरोत समुद्रामेहे पोडीत बुडीत मोइत गोयी
\v 14 डुकरे चारनारे नाह्ये नगर आना गावोमेहे जात ओ वर्तमान कोल्यो तेहालाम नाहाकोत उवे ओ माहे पालीलाकोअता आव्ये
\v 15 ते येशुआरी आव्ये आना पालील्यो का जो माहुहू ज्यापो अशुद्ध आत्माआ लागल्यो ओतु आगडे कालीत शुद्धीपो आवल्यु देखायू आना त्याहा बीइलो लागी
\v 16 जिये ए घटना पेल्ली तिये पूतओतूत्या नाहाकोत उवे ते आना हूवराबद्दल आखे माहिती कोल्यी
\v 17 आना ते त्याहा विनंती कोअई का तू इहीरोत निहित जा
\v 18 आना फासी जेव्हा येशु नावेपो चोडिलो ओतु तेहालाम ज्या व्यक्तीम अशुद्ध आत्माआ ओतु तो माहहू येशुहू कोल्यो , आना विनंती कोहू लाग्योकी माहु तुम्हाआरी आवहू आपिलो
\v 19 फासी येशु त्याहा आपाआरी घेऊन जॉहु नाहाकोत कोअयी त्याहा कोल्यो , आपाहाच माहुंमे कोआ जा, आना त्याहा आखे कोअलो जे देवूही ताकोअता कोल्यु होय आना त्याहा ओ पोन कोअलो का देवूही तापो दया केहली कोअयी
\v 20 तेहालाम तो निघाल्यू आना येशूने जे वोडी काम त्यांकोअता कोअयी ओती ती दकापलीस भागुम जाहीर कोहू लाग्यू ; तेहालाम आख्येज आश्चर्य वाटेम
\v 21 फासाड़ी येशु नावूमे बोहित फासी गोइत्लुताहा त्याजागे माहुहु वोडू जमाव आवयू तो समुद्राआरी ओतु
\v 22 आना याईर नावाआ सभास्थानआ एक अधिकारी आवयू, आना त्याहा पालीत तिया गुडू पोडीत
\v 23 तिये आग्रहावाही त्याहा विनंती कोअयी का माआ हानी पोऱ्यी मोईलाकाजे टेकाडयी होय तीही हाजो ओतगोल्यु जिविलो कोईत आपु आविलो तीपो आथे मेकीलू
\v 24 ताहा येशु त्याआरी नीह्यू ; आना खूप माहे त्याफासाडी जातले ओते आना त्यापुरोत गोर्दी एती का पोडीत जाय
\v 25 आना तिंही रक्तस्रावाने बारा वर्ष एक बोयोआ ओती
\v 26 तीही आख्याज वैद्याआ आथे खूप हाल सहित आपआरी जे ओते नाहाआत्लू ते आखे खर्चित टाक्ये ओते तेबी तीही हाजो लाग्यो नाहा पोन आजार वोदते रोयु ओतु
\v 27 जाहा तीही येशूविषयी उनाअयो ताहा ती गर्दीमे त्याफासाडी आवयी आना त्याआ आगडाआ गोंडाहा स्पर्श कोअली
\v 28 काहाके ती कोयो ओती, केवळ त्याआ आंगडांहा स्पर्श कोल्योओ तेबी हाजी उवे
\v 29 आना लागेज तिई रोक्तो वोहीलो बोंद ओत गोयो आना ती आपाआ डीलामेहे जाईत लेदी का आय ती बीमारीमेहे रोत हाजी ओत गोई .
\v 30 आपापाय शक्ती निहथी होय ओ येशुई आपाआ त्यहा लागेज ओलखे आना गर्दीमे वोलीत कोल्यो, माआ फाडाकाआ कोडु हिविलो?
\v 31 त्याआ शिष्य त्याहा कोल्यो , माहे जमाव आपआरी गोर्दी कोईत होय ओ आपु पालता तेबी आपु कोआ कोडू माहु हिविलो?
\v 32 फासाड़ी जीयी ओ कोल्यु ओते तीही पालीलाकोअता सभोवार पालील्यो ,
\v 33 तेहालाम ती बोयोआ आपाआ बाबतीम जे किबी घोडये ते जाईत बीत आना कापीत त्यांही आवयी आना त्याआ गुडू पोडीत तीही त्याहा आखे खोरो -खोरो जे घोडये ते कोल्यो ,
\v 34 तो तीही कोल्यो , पोयरयी, ताआ विश्वासा ताहु हाजो कोल्यु होय ; शांतीई जा ताआ पिडपोरोत मुक्त होय
\v 35 तो बारथे ओतु एतांम यहुदी सभास्थानाच्या अधिकाऱ्याआ कोअहीरोत किबी मांहे आवयी आना त्याहा कोल्यो , आपाआ पोऱ्यी मरण पाव्यी ओमे गुरुजींना त्रास काहा आपिलो
\v 36 पोन येशु त्याआ गोगीलाही लक्ष्य न आपिलो सभास्थानाच्या अधिकाऱ्याआ कोल्यो , भिईलो नाहा विश्वास पोन तो
\v 37 तिये पेत्र याकोब, याकोबाआ पाही योहान याआशिवाय कोडोबी आपाआरी आवहू आपिलू नाहा
\v 38 फासाड़ी ते सभास्थानाच्या अधिकाऱ्याआ घराजवळ आवेताहा ओक्साबोक्शी रोडनारे आना आकांत कोअनारे यांआ गोधळ जानारू तिये पल्यो
\v 39 तो विसमे जात त्याहा कोल्यो , तुमु काहा गोधळ कोअता आना रोडता? पोऱ्यो मोअये नाहा निंदोम होय
\v 40 तेहालाम ते ओहुहू लागाडीत ; पण तिये तियाअ आखाहा बारथे मोकलित आपिलू आना पोऱ्यीइ आयहिआबुहु आना आपाआरीई मांहे घेऊन पोऱ्यी ओती तीइही ते गोये
\v 41 फासाड़ी पोऱ्यीइ आथ तोईत तो कोल्यो , तीलीमा कुम; याआ अर्थ पोयरयी आय ताहु कोतलू उठ
\v 42 आना लागेज ती पोऱ्यी उठित चालीलो लागीई; काहाके ती बारा वर्षाची ओती तेहालाम ते लागेज आश्चर्य चक्कित उवे
\v 43 ऐ कोडाआ मुंदुपोडता कामा कायना एह्ली तिये त्याहा निक्षून आज्ञा कोअयी फासाड़ी त्याहा कोल्यो का यीही खांहु किबी आपिलो.
\c 6
\p
\v 1 तीहीरोत नीहीत कोईत ते त्याआ देसोमेहे गोये आना चेले
\v 2 जेव्हा शब्बाथ दीही आवयू तिये प्रार्थने सभाम जात संदेश आपिला सुरवात कोअयी त्याआ संदेश उनाईत जाखो माहे आश्चर्यचक्कित उवे ते कोल्यो , याहा ओ आखे किबी कोरात जोडयो उवे? नाहाकोत ओ ज्ञान आपिला आव्ये होय , आना याआ आथे केवडी ए महत्कृत्ये ओये
\v 3 जो हुतार जो मरीयेचा पोऱ्या आना याकोब, योसे, यहुदा आना शिमोन याआ जो पाही तोज ओ होय ने ? आना याआ बोहीही इंही आपाआरी होय ने ? एहलो ते त्याविषयी अडखळले
\v 4 ताहा येशु त्याहा कोल्यो , संदेष्टाआ सन्मान उवनारा नाहा एहलो नाहा पोन त्याआ त्याहा त्याआ कोरयाम अथवा त्याआ कोओहो मोद्लीम तिया सन्मान उवनारा नाहा
\v 5 थोडोज बिमारयारी आथे मेकीत तिये त्याहा हाजो कोयायाशिवाय बिहरे कोढलाभी महत्कृत्ये त्याहा तिंही कोअता आव्ये नाहा
\v 6 त्याआ अविश्वासोवाही त्याहा आश्चर्य कोअ यो फासाड़ी तो शिक्षण आपित गाव -गाव फिर्यु
\v 7 फासाड़ी तिया बारा जोह जागे हादीत तो त्याहा जोडीजोडीवांही मोकलीत लाग्यू तिये त्याहा अशुद्ध आत्म्यावर अधिकार आप्यू
\v 8 आना त्याहा आज्ञा कोअयी का वाटेकोअता काठी वासित बिहरे किबी लेऊ नाहा रोटा, सोली कमर क्याहाम पोशा लेऊ नाहा
\v 9 तेबी खाअडे कालीत चाल्यो, बेन अंगरखे कालहू नाहा
\v 10 आना तो त्याहा कोल्यो तुमु किहीबी एकदाआ कोआ उतरीलो तेहालाम ते ठिकाण सोदेतांहुंजा तिहीज रो
\v 11 आना ज्या जागापो तुमाआ स्वागत उवे नाहा आना जीही माहे तुमाआ उनाआनारू नाहीत तिहीरोत निहतावेले त्याहा साक्ष जोडीत कोईत आपाआ तल्वाआ धूळ तिहीज फोकडीत टाका
\v 12 ते तिहीरोत निकलीलू आना माहु पश्चाताप कोईओलो एह्ली तिये घोषणा कोअयी
\v 13 खूप पुते काढीलो आना अनेक रोगी तैलाभ्यंग कोईत हाजो कोल्यु
\v 14 हेरोद राजाविषयी उनाअयो , काहाके येशूचे यश निवडील्ये आखे जागापो गाज्ये ओते किबी माहे कोल्यो , बाप्तिस्मे आपणारो योहान जिवंत होयत्याकोअता त्यामे महत्कृत्ये शक्तीवांही काम कोईत होय
\v 15 बिहरे माहे कोल्यो , "तो एलिया होय , किबी माहे कोल्यो ओ संदेष्टा होय , म्हणजे संदेष्टापैकी च एक होय
\v 16 पोन हेरोद राजाआ जेव्हा उनाअयो तेहालाम तो कोल्यो , “योहान, ज्याआ आय मान काढीलो ओती तो जिवंत पोयो होय ”
\v 17 आपाआ पाही फिलीप्प याहा लाडी हेरोदिया यीआगाडी हेरोदावाही स्वतः मांहे मोकलित योहानाआ तोईत कैदेत सिपडीत मेक्ल्ये ओते काहाके हेरोदावाही यीआरी वेहवाल कोल्यु ओते
\v 18 आना योहान त्याहा कोयो एहलो, तू आपाआ पायहोओ लाडी मेकजी ओ सशास्त्र नाहा
\v 19 याकोअता हेरोदिया त्यांपो डाव तोईत तिया वध कोईलाकाजे पालीत ओती परंतु तीई किबी नेसाल्तु
\v 20 काहाके योहान नीतिमान आना पवित्र माहु होय ओ जाईत हेरोद त्याआ बित तोए आना त्याआ रक्षण कोआ , तो त्याआ गोठीको उनाय तेहालाम जाअखो गोंधळूम जाय तेबी त्याआ कोईओलो उनाईत लेअली
\v 21 फासाड़ी एक सोयीचा दीही आवयू तेहालाम हेरोदावाही आपाआ वाढदिवशी आपाआ प्रधान, सरदार आना गालीलामे प्रमुख माहे याहा मेजवानी आप्यी
\v 22 आना हेरोदाआ पोर्या नासिलो कोल्यु त्यापो आवल्या आखे प्रधान पवनु खुश उवे त्यापो हेरोदावाही तीही कोल्यो , “मांग, जे ताहु हवे होय , आय ताहु ते आपी”
\v 23 फासी तो तीही वचन आपित कोल्यो , माआ आर्धोज राज्य सुद्धा जे किबी तू मांगनारू आय ताहु आपी
\v 24 त्यापो ती बारथे जात आपाआ आयहींहि आवयी तीही फ़ुस्ल्याआ, माहु नाहाकोत मागल्यो जोवे तेहालाम तीआ आयहि तेकोहे , बाप्तिस्मे आपनाऱ्या योहानाआ मुंडको
\v 25 तेहालाम ती लागेज गुगदीत जात राजाआरी आवयी आना तेकोहे , 'माआ इच्छा होय का बाप्तिस्मे आपनाऱ्या योहानाआ मुंडको ओमे ताटूम आपिलो'
\v 26 त्यापो राजा जाखो दुखी पोयो परंतु आपाआ वचन आना आपाआ कोआ आवल्या माहामे तो तियाअ पोरीही नकार आपुहू शकला नाहा
\v 27 आना राजा आज्ञा आप्यी का योहानाआ मुंडको लेतआवे एहलो उनाआ शिपायाहा कोल्यो , "जेलूम जात योहानाआ मुंडको वाड्यो'
\v 28 आना त्याहा ताटूम मेकीत तियाअ पोरीही आपिलू आना तियाअ पोर्या आपाआ आयहीही आपिलू
\v 29 जाहा योहानाआ शिष्याने ए बातमी उनाई तेहालाम ते आव्ये आना त्याआ प्रेत कबरेम मेकल्यी
\v 30 ह्यानंतर प्रेषित येशुआरी आव्ये, आना आपु जे -जे कोल्यु आना जे -जे हिकाड्ये ते आखे येशुहू कोल्यो
\v 31 तेहालाम तो त्याहा कोल्यो , तुमु जंगलूम एकलुज साला आना थोडू विहाव ल्या काहाके तिंही खूप माहे आवीत जात होयकोत त्याहा खाअलाकाजे त्याहाभी वेल मिलीअलो नाहाओती
\v 32 ताहा ते नावामोरोत तिवोल एकांत जाग्तली गोये
\v 33 माहु त्याहा निहतावेले पालील्यो आना खूप जानोतांहि त्याहा ओलखे आना तिहीई आखे गावोमेरोत माहे पागेच निकल्ये गुगदीत जात त्याआ आगाडी तीही पोतले
\v 34 येशु नावामोरोत उतरीलो ताहा तिये माहुहु एक वोडी गोर्दी देखल्यी ते ताहा मेंढवालो नेसलेल्या मेंढाहोस ओते कोईत त्याहा त्याआ किरवाय आवयू आना तो त्याआ आख्याज गोटीविषयी शिक्षण आपुहू लाग्यू
\v 35 दीही वारुज उतरीकोई त्याआ त्यांही चेले आव्ये आना कोल्यो , ए अरण्यात जागू होय आना दीही ओमे जाअखो उतरीलो होय
\v 36 ताहा माहु आजुबाजू गावोमेहे जात स्वतः कोअता खाकोता किबी लेदलेए कोईत त्याहा जाऊ आपिलो
\v 37 तिये त्याहा उत्तर आपिलू, तुमुज त्याहा खाकोता दया ते त्याहा कोल्यो नाहाकोत जात बेनहोव रुपयाआ रोटा वेसातो घेऊन त्याहा खाकोता आप्या?
\v 38 तो त्याहा कोल्यो , तुमाआ जागे केतो रोटा होय ? जात पाला , देखल्यापो ते त्याहा कोल्यो , पाच रोटा आना बेन मासे
\v 39 फासाड़ी तिया आखे महाहा नीला चारापो ओ गोटा गोटा मेहे बोहाडीत दया कोल्यो
\v 40 ताहा ते होव- होव आना पन्नास- पन्नास एहलो लाईन -लाईन लेतजा बोह्ये जणू नाहाकोत वाफेच!
\v 41 फासाड़ी तिये तियाअ पाच रोटा आना ते बेन मासे घेऊन उपो स्वर्गामेहे पालीत आशीर्वाद आप्यू आना रोटा तोड्या तियाअ त्याहा वोदिलाकाजे आपाआ शिष्यांआ आप्या ते बेन मासेभी आखाम वाटीत आपिलू
\v 42 आना आखे खात तृप्त उवे
\v 43 आना तिये उरील्योओ तूकडआ बारा टोपल्या पोईत लेदिओलो आना माहाआ तुकडाभी लेतगोल्ये
\v 44 जे रोटा खाणारा पाच हजार माहे ओते
\v 45 फासाड़ी आय माहुगोदीही जाहू कोतलू, आना तुमु नावूमे बोहित तिवोल बैथसैदा इंही जा एहलो कोत तिये लागेज शिष्यांआ जाहू कोल्यो
\v 46 फासाड़ी माहुंहु जाहू कोत तो प्रार्थना कोईलाकाजे डोगोपो गोल्यो
\v 47 आना रात उवी तेहालाम ते नाव समुद्राआ विसमे पोती ओती आना येशु एखल्यू धरतीपो ओतु
\v 48 त्याहा ते आवाज माईत -माईत हैरान उवे होय काहाके वारू जोरे मुयाआ आवीत ओतु फासाड़ी राती चौथो प्रहाराच्या सुमारास तो समुद्राम पाण्यापो चालते त्याआरोत आवीत ओतु त्याआ जागेरोत आगाडी जाण्याआ बेत ओतु
\v 49 पोन त्याहा पायापोरोत सालत्लू पालीत ओ पूत होय एहलो त्याहा लाग्यो आना ते आअडीलो
\v 50 काहाके त्याहा पालीत ते आखे बितगोये ओते ताहा तो लागेज त्याआरी गोगू लाग्यू आना त्याहा कोयो धीर तोआ आय होय
\v 51 आना तो त्याआरोत नावूमे सोडवीत गोल्यो ताहा वारू ठावकू पोयो फासाड़ी ते मोनोमेऱ्यो मोनामे पराकाष्ठतेवांहि आश्चर्यचक्कित उवे ओते
\v 52 काहाके रोटीही गोठी त्याहा उमगली नाहाओती त्याआं अंतकरण कठीण उवे ओते
\v 53 नंतर ते तिवोल जात गनेसरेताच्या किनारापो पोतले आना तिये नाव बांधीत मेकल्यी
\v 54 ते नावामोरोत उतरताच माहु त्याहा ओलखे
\v 55 आना ते आसेपासेए भागुम सारीआर धावपळ कोईत फिऱ्ये आना जीही कोठे तो होय कोईत त्याआ कानुम आव्ये, तिंही -तिंही ते दुकनाराहा खाटलापो कालीत त्यांही आवहू लागाडीत
\v 56 तो खेडापाडाम नगरोत किंवा खेत मोलाम किहीबी जावा , तिंही ते दुकनाराहा पो बाजारामे लेतआवीत मेकीत आना आपाआ आगडाहां तेबी स्पर्श कोहू दया एहलो त्याहा विनंती कोईत आना आपारी त्याहा स्पर्श कोईत तेतोज हाजो उवनारा.
\c 7
\p
\v 1 ताहा फरुशी आना काही शास्त्र्यी जे यरूशलेमेहे रोत आये ओते त्याआ आहने टोलवात गोये
\v 2 तिये पालील्यो का त्याआ किबी शिष्य अशुद्ध न तुवता तेहलूज रोटू कोईत होय
\v 3 काहाके परुसी आना इतर आखे आगाडीकायाउड रीतीही अनुसरून आथे वारुई तुवल्याशिवाय रोटू कोईत नाहा
\v 4 ऐहलेच बाजारामेरे लाव्येये तुवल्याशिवाय खायलो नाहा याहारको अनेक रूढी परंपरा ओतु त्याआ ते पालीत कोईत एहलो जेहलो घागरी पितलेए बासने तुविलो
\v 5 याहोस परुश्यांहि आना धर्मशास्त्री इये येशुहू फ़ुस्ल्याआ, तुमाआ शिष्य डायामाटी पालीत काहा कोईत नाहा? परंतु आपाआ रोटू आथे न तुवता आविलो खातले
\v 6 येशु त्याहा कोल्यो , तुम्हाआ ढोंगकोणारो यशयाहि हाजलीज भविष्य वाणी कोअयी होय जेहलो लेखिलो होय , 'ओ माआ सन्मान फक्त ओठेवाही कोअता परंतु त्याआ मने मापोरोत सेटे होय
\v 7 ते व्यर्थ माआ उपासना कोअता काहाके जे शास्त्र कोईत जे हिकत्ले ते रोतेहे मांहाआ नियम
\v 8 तुमु परमेश्वराआ आज्ञा सेटे मेकल्यी होय आना तुमु माहांआ परंपरा ची मदत लेदि होय
\v 9 तिये त्याहा कोल्यो , तुमु परमेश्वराआ आज्ञा सेटे कोईलाकाज जास्तीज चतुर उवे होय यकोअता का तुमु आपाआ रूढी परंपरा स्थापना कोहू शकहू
\v 10 दाखलाकोजे मोशेई कोल्यो , 'आपाआ माय-बापाचा सन्मान को' आना जे कोडु आपाआ माय-बापाचा सन्मान कोईत नाहा त्याहा डीलुम शिक्षाम कोईली
\v 11 पोन तुमु कोआ जर एगदू आपाआ आबहाहा आपाआ आयहीही कोल्यो का जे आय तुम्हामे पोषणाकोअता आपिलो ते कुर्बान म्हणजे अर्पण कोल्यु होय
\v 12 ताहा तुमु आपाआ आबाकोआता किंवा आयहिकोअंता आगाडी किबी कोहू आपित नाहा
\v 13 एह्लाप्रमाणे तुमु आपाआ संप्रदाय चालीलो मेकीत देवोओ वचन रद्द कोअता आना याहोस फासी खूप गोठी कोअता
\v 14 आना माहुगोदीही फासी हादीत कोल्यो, तुमु आखे जोओ माआ उनाआ आना होमजीत ल्या
\v 15 बारथेरोत माहुहु विसमे जात त्याहा भ्रष्ट कोईत एहलो नाहा ताहा माहुहु मायरोत जे निह्तले तोच त्याहा भ्रष्ट कोअत्लू
\v 16 जर एखाआ होमलीला कान ओय ते होमलीत  लेय .
\v 17 तो माहुंगोर्दी निहित कोआ गोइत्लुताहा त्याआ शिष्यांनी त्याहा तियाअ दाखल्याविषयी फ़ुस्ल्याआ
\v 18 तो त्याहा कोल्यो , तुमु त्याहाभी एवडे आनजाड्यू होय का नाहाकोत? जे किबी बारथेरोत माहुहु विसमे जाहो ते त्याहा नष्ट कोहू शकत नाहा ओ तुम्हामे होमाजाडीत नाहा नाहाकोत?
\v 19 काहाके ते त्याआ अंतकरणाआ नाहा ताहा ते पोटाम जाहो आना संडासोमेरोत बारथे पोडत्ल्ये एहलो रीतीवाही तिये आखे प्रकारोअओ ओन शुद्ध ठेरव्यो
\v 20 फासी तो त्याहा कोल्यो , जे माअहोमारोत बारथे निह्तले तोच माहुंहु भ्रष्ट कोअते
\v 21 काहाके मायरोत म्हणजे मांहुंहु अंतकरणामारोत वाईट विचार नीहित्ले
\v 22 जारकर्मे, चोऱ्या, खून , व्यभिचार, लोभ , दुष्टपणा, कपट, कामातुरपणा, निंदा , गाई गाळी, अहंकार मूर्खपणा
\v 23 याआ आखे वाईट गोठी मायरोत बारथे नीहित्ले आना माहुंहु अशुद्ध कोअतली
\v 24 फासी येशूने ते स्थान सोडये आना सोर प्रांतात गोल्यो तिंही तो उनाआ कोअमे गोल्यो ओ कोडाआ कोड्वो कायना एहलो त्याआ मोनामे ओते तेबी त्याहा गुप्त रोहिलो शक्य नाहाआत्लू
\v 25 पोन जिया हानू पोरीही अशुद्ध आत्माआ लागल्यो ओतु एहलो उनाआ स्त्रीने त्याविषयी लागेज उनाअयो आना तीवयी आना त्याआ गुडू पोड्यी
\v 26 ती बोयोआ हेल्लेणी ओमेत सुरफुनुकी जातीइ ओती तीही त्याहा विनंती कोअयी का माआ पोऱ्यीमरोत अशुद्ध आत्माआ काढीत
\v 27 तो तीही कोल्यो , पोऱ्याहा तृप्त ओवुहू आप , काहाके पोऱ्याआ भाकर लेत कोओहो कुत्र्याआ टाकिलो ठीक नाहा
\v 28 फासाड़ी तीही त्याहा उत्तर आपिलू, खोरो होय महाराज, तेबी कोओहु हुणेभी मेजाणीसे पोऱ्याआ आथे पोडीतरोल्यु चुरा खातले
\v 29 तो तीही कोल्यो , तांआ कोईओलो गोमे , जा ताआ पोऱ्यीमरोत अशुद्ध आत्माआ निघाल्यू होय
\v 30 फासाड़ी ती आपाआ कोआ गोयी, तेहालाम पोरीही आथरील्यापो टाक्ये होय आना अशुद्ध आत्माआ तीयीमोरोत निहित गोये होय एहलो तीही आढळून आव्ये
\v 31 फासाडीनंतर तो सोर भागुम निघाल्यू आना सिदोनापोरेत दकापलीस प्रांतातून गालील समुद्राहि फासी आवयू
\v 32 तेहालाम माहु उनाआ बोयरा बोबड्या माहुंहु त्यांही लेतआवीत आपु ह्यापो आथे मेका एह्ली त्याहा विनंती कोअयी
\v 33 तेहालाम तिये त्याहा मांहुपोरोत एकीकडे लेतजात त्याआ कानोम आंगी लेदि आना थुंकीत तिये त्याआ जीभेहे स्पर्श कोल्योओ
\v 34 आना उपो स्वर्गामेहे पालीत तिये श्वास लेदो आना कोल्यो, इफ्फाथाआ, म्हणजे मोकलु होय
\v 35 तेहालाम त्याआ कान मोकले उवे आना त्याआ जीभी बंद लागीगोयो हुटोत तो स्पष्ट गोगू लाग्यू
\v 36 तेहालाम ओ कोडाआ ओ कोड्वो कायना एहलो तिये त्याहा निक्षून कोल्यो ; परंतु तो त्याहा जेहलो कोल्यो गोल्यो तेहलूज ते जाहाकोज ओ जाहीर कोईत गोये
\v 37 आना ते अतिशय थक्क ओतगोल्यु कोल्यो , तिये आखे किबी हाजो कोल्यु होय , ओ बोयराहा उनाइलि आना मुकाहा गोगीला शक्ती आपोहो.
\c 8
\p
\v 1 त्या दीहोमेहे जाहा फाशी वोडी गोर्दी एखठी टोलवात गोई आना त्यापोओ कीज खाहु ने ओतो ते तो त्याआ चेलाहा आहने हादीत त्याहा कोयो
\v 2 माहु आव माहाहूपो किरवाय आवयू होय , काहाके ते तीन दिवसापोरोत माआ आरीज होय आना त्यांआपो खाहुं किबी नाहा जर आय याहा फुकल्यो कोआ मोकलित आपिलू, ताहा वाटेपो थुकीत रोत जाइअलो; काहाके यामेहे किबी सेटोरोत आव्ये होय ''
\v 3 जर आय याहा फुकल्यो कोआ मोकलित आपिलू, ताहा वाटेपो थुकीत रोत जाइअलो; काहाके यामेहे किबी सेटोरोत आव्ये होय "
\v 4 त्याआ शिष्यांनी त्याहा उत्तर आपिलू, "इही जंगल माय ओतो रोटा कोडू कोरात लेतआवही का ओ तृप्त होय ?"
\v 5 तिये त्याहा फ़ुस्ल्याआ; तुमाही केतो रोटा होय ?" तिये कोल्यो , "सात"
\v 6 ताहा तिये माहुंहु धरतीपो बोहीलाकोआता आज्ञा आप्यी , आना तियाअ सात रोटा लेदिओलो आना आशीर्वाद आपित तोडीअते, आना आपाआ शिष्यांआ आपित गोल्यो का त्याआ आगाडी मेक्ल्ये , आना ते मांहाहा आगाडी वोदित आपिलू
\v 7 त्याआ जागे थोडी हानू मासे पण ओते ; तिये आशीर्वाद आपित त्याहा पण मांहाहा आगाडी मेकुहू आज्ञा कोअयी
\v 8 ते खात तृप्त होतगोयो गोये आना शिष्यांनी उरील्योओ तुकडावाही आरी सात टोपल्या पोईत विसित
\v 9 आना माहे च्यार हजारोंओ आरी ओते , ताहा तिये त्याहा मोकल्ये,
\v 10 आना तो लागेज आपाआ शिष्यांवाही आरी नावेपो सोडवीत दलमतुता प्रदेशाम निहित गोल्यो
\v 11 फासाड़ी परुशी आवीत त्याआ आरी वाद -वाद कोहू लागाडीत , फासाड़ी त्याहा तोपासित पालीला याकोअता त्याआ त्यापोरोत होर्गाआ चिन्ह माग्ये
\v 12 तिये आपाआ आत्म्यामे दुखी ओतगोल्यु लेत कोल्यो , "आव वेळेसचे माहे काहा? चिन्ह मागतले? आय तुम्हामे खोरो कोतलू का आव वेळेसचे माअहारोत याकोअता नाहा चिन्ह नाहा आपिलू जाइअलो"
\v 13 आना तो त्याहा सोडीत फासी नावेपो सोडवीत बोहू आना तिवोल निहित गोल्यो
\v 14 शिष्य रोटा लेई विहराइत गोये ओते , आना त्याआ पोओ एकुच भाकर ओती
\v 15 तिये त्याहा जोतडाहि "पाला परुशियाहा खमीर आना हेरोदांआ खमिरापोरोत सावध रो "
\v 16 ते आपसामेहे फूस कोअला लागाडीत "आमापोओ भाकर नाहा"
\v 17 ओ होमजीत येशूने त्याहा कोल्यो , "तुमु काहा आपसामेहे ओ फूस कोईत होय , का आमच्याकडे रोटा नाहा? नाहाकोत ओमे पर्यंत तुम्हामे नाहा मोलुम नाहा होमजे? नाहाकोत तुमाआ मोन कठीण होतगोयो गोये होय ?
\v 18 नाहाकोत डोआं ओमेत नाहा पालीत, आना कान ओमेत नाहा उनाईत ? आना नाहाकोत तुम्हामे स्मरण नाहा
\v 19 का आय jओयो चोर हजारांकोअता पाच रोटा तोडीअते ओती ताहा तुमु तुकडाआ केतो टोपाली पोईत विशी तिये त्याहा कोल्यो , "बारा टोपल्या "
\v 20 "आना ताहा च्यार हजारांकोअता सात रोटा लेदिओलो ताहा तुमु तुकडाआ केतो टोपल्या पोईत विसली?" त्याहा कोल्यो , "सातटोपल्या"
\v 21 तो त्याहा कोल्यो ; "नाहाकोत तुमु ओमे पर्यंत होमज्ये नाहा?"
\v 22 ते बथेसदामेहे आव्ये; आना माहे एक आंधलाहा लेत आव्ये आना त्याहा विनंती कोअयी का त्याहा स्पर्श को
\v 23 तो तिया आंधलाआ आथे तोईत त्याहा गावोओ बारथे लेत गोल्यो आना त्याआ डोआम थुकीत त्याआपो आथे मेकअलू , आना त्याहा फ़ुस्ल्याआ "नाहाकोत तू किबी पालत्लू काहा?
\v 24 तिये डोआं उगाडीत कोल्यो , "आय मांहाहा पालीत होय ; ते माहु सालतावाही साडोहोस देखात्ले"
\v 25 तेहालाम तिये बिहरावारी त्याआ डोआपो आथे मेकअलू , आना आंधलाहा व्यवस्थित पहिल्यो हाजू पोयो आना आखे किबी स्पष्ट -स्पष्ट पालुहू लाग्यू
\v 26 तिये त्याहा ओ आखीत कोआ मोक्ल्यीत, "आव गावोओ सेटे गुडू पण मेक चा नाहा"
\v 27 येशू आना त्याआ शिष्य कैसरिया आना फिलीपिया आव गावून निहित गोये वाटेपो तिये आपाआ शिष्यांआ फ़ुस्ल्याआ, ''माहे माहु नाहाकोत कोतेहे?"
\v 28 तिये उत्तर आपिलू, "योहान बाप्तीस्मा आपणारू, पण कोडु- कोडु एलिया आना कोडु -कोडु संदेष्टाहा मायत्यू एक होय एहलो कोतेहे"
\v 29 तिये त्याहा फ़ुस्ल्याआ, परंतु तुमु माहु नाहाकोत कोतेहे?" पेत्राई त्याहा उत्तर आपिलू, "तू ख्रिस्त होय "
\v 30 ताहा तिये त्याहा चेतावणी आपित कोल्यो का माआ विषयी ओ कोडोबी कोहू नाहा
\v 31 कोईत तो त्याहा हिकाळूहोता लाग्यू का माहाहा पोऱ्याकोअता आवश्यक आग का तो जाअखो दु: ख सोसेल आना आबहू माहे आना प्राधान याजक, आना शास्त्री त्याहा तुच्छ होमजीत माईत नटाकेएने तो तीन दिहोम जिवंत उवे
\v 32 त्याआ गोठी त्याहा खर खोरो कोत आप्यी आव याकोअता पेत्र आंगेज त्याही जात दटावू लाग्यू ,
\v 33 पोन तो फिरीत आपाआ शिष्यानकडे पालहु आना पेत्राहा दटावून कोल्यो , "ओ सैताणाआ, माआ आगलारोत सेटे जा; काहाके तू परमेश्वराआ गोठीपो नाहा, परंतु माहाहा गोठीमे मोन लागेहे "
\v 34 त्याआ गोर्दी आपाआ शिष्यांवाही आरी जागे हादीत त्याहा कोल्यो , "जो कोडु माआ आरी आवी इच्छितात, तिये आपाआ त्याग कोईओलो आना आपाआ क्रूस विसित , माआ फासाडी आव
\v 35 कोईत आपाआ जीव जो वाचाआडयो पालत्लू तो त्याहा वासाड़े, पण जो आणी मापो सुवार्ता प्रसार याकोअता आपाआ जीव टाकालू त्याहा तो वासाडे
\v 36 जर मांहु आख्खा जगाला जिंकीते आना आपाआ आत्माआ नाश पोयो ताहा त्याहा नाहाकोत लाभ उवे
\v 37 माहु आपाआ प्राणा बद्दल नाहाकोत आपे ?
\v 38 जो कोडु व्यभीच्यारइ आना पापी जाती च्या माय माआ त्यापोरोत आना माआ गोठी त्यापोरोत बाले , मांहाआ पुत्र पण जेव्हा ते पवित्र दूताआ आरी आपाआ आबाहाआ ख्रिता आरी आवे , त्याआ पोरोत बालीलो".
\c 9
\p
\v 1 तो त्याहा कोयु तुमुह खोरोज कोहो का जो ईही ऊबे होय त्यामरोत एखु ऐहलू होय का जाहा परमेश्वर राजाआ सामर्थ्य आवल्यु ने देखीत लेय ताआ हु जाआ मोइलाआ होवाद कोदाचीत ने चाखे
\v 2 सहा दिहे फासाड़ी येशू लेतजा पेत्र आना याकोब आना योहान याहा आरी लेधलो, आना एखालाम कोडला उनाआ डोगोपो लेत गोल्युतीही त्याआ आगाडी त्याआं रूप बोद्लीत गोये ,
\v 3 आना त्याआ आगडे एहलो सोमकूहु लागाडीत का इही पर्यंत उजाआलो आवयू, का पृथ्वीपो एगदू थोबी पण एहलो उज्वल नाहा कोहू शकत
\v 4 आना त्याहा मोशे आरी एलिया देखायू ; ते येशू आरी गोठी कोहू लेहे ;
\v 5 आव याकोअता पेत्रने येशू ला कोल्यो , "ओ रब्बी , आमुहू इही रोहिलो हाजो होय : यकोअता आमुहू तीन मंडप बानडह; एक ताआ याकोअता, एक मोशे याकोअता आना एक एलिया याकोअता"
\v 6 कोईत का तो नाहा होमाजाडीत ओतु का नाहाकोत उत्तर आपे , याकोअता का ते घाबरील्यो गोये ओते
\v 7 ताहा उनाआ वादलावाही त्याहा घेरले, आना तियाअ वादलामरोत ओ शब्द निघाल्यू , "ओ माआ प्रिय पुत्र होय , त्याआ उनाआ "
\v 8 तेहालाम तिये उनाआ चारू सेटे नजर कोअयी, आना येशुहू सोडीत आपाआ आरी आना कोडोबी पालील्यो नाहा
\v 9 डोगोपोरोत उतरीलावेले तिये त्याहा आज्ञा कोअयी का जो पर्यंत माअहा पुत्र मोईला मायारोत जीवतो न उवे जो पर्यंत तुमु जे किबी पालील्यो होय ते कोडोबी कोओलो नाहा
\v 10 तिये आव गोठीकोता स्मरण मेक्ल्ये ; आना आपु आपसामेहे वाद -वाद कोहू लागाडीत , "मोआल्या मायारोत जीवतो उठवाआ नाहाकोत आर्द होय ?"
\v 11 आना तिये त्याहा फ़ुस्ल्याआ, "शास्त्री काहा का एलीयाचे पही कोअते आविला गरजेए होय ?
\v 12 तिये त्याहा उत्तर आपिलू, "एलिया खरोज पहीले आवीत आखे किबी हुदारे पण माहाहा पुत्राच्या विषया माय ओ काहा लेखिलो होय तो जाअखो दु: ख वीसही, आना मारीलो जाइअलो?
\v 13 पोन आय तुम्हामे कोतलू, का एलिया ताहा आवयू होय , आना जेहलो त्याआ विषयी लेखिलो होय , त्याहा जे जोवे त्याआ आरी कोल्यु"
\v 14 आना तो शिष्या आरी आवयू, ताहा पहीले का त्याआ आरी एक वोडी गोर्दी जोम्यी होय आना शास्त्री त्याआ आरी वादविवाद कोईत होय ,
\v 15 त्याहा पालताज आखे जाखो आश्चर्य कोअला लागाडीत , आना त्याआ त्याही गुगदिलो आवीत त्याहा नमस्कार कोल्योओ
\v 16 तिये त्याहा फ़ुस्ल्याआ, "तुमु यांआरी नाहाकोत वाद -वाद कोईत होय ?"
\v 17 गोर्दी मायारोत एकाने उत्तर आपिलू, "ओ गुरु , आय आपाआ पोऱ्याहा, यामे मुको आत्माआ फोह्यू होय , ताआ त्याही लेतआवये उवनारा
\v 18 जीही कोठे ती त्याहा तोए , तिहीज सेलीत आण्यो: आना तो सोबाडीम फेस लेतआवलू आना दात पिसायलाकोअता लागत्लू आना उगाईत जाहोआंय ताआ शिष्यांआ कोल्यो का ते त्याहा काढीत टाकीदेय, परंतु ते काड्हु सेकेले नाहा"
\v 19 ओ उनाईत तिये त्याहा उत्तर आपित कोल्यो , "ओ अविश्वासी माहे , का केधी पर्यंत ताआ आरी रोही? त्याहा मांही लेतआव "
\v 20 तेहालाम ते त्याहा त्यांही लेत आव्ये: आना तिये त्याहा पालील्यो , ताहा तियाअ आत्मावांहि लागेज त्याहा निपटी टाक्ये; आना तो धरतीपो पोडीत, आना सोबिमरोत फेस गोलिलावेल निहित गोल्यो
\v 21 तिये त्याआ आबाहाहा फ़ुस्ल्याआ, "याआ ए हालत केधी पोरोत होय ?" तिये कोल्यो , "हानू पणापोरोत
\v 22 तिये याहा नष्ट कोइलाकोअता याहा अधी आगीम ताहा केधी पाअयोम पाडिलो ; परंतु केधी किबी कोहू गोयो, ताहा आमापो आपा कोईत उपकाराआ को"
\v 23 येशू लेतजा तिया कोल्यो ; केधी तू कोहू सेकेहे ? ए नाहाकोत गोठी होय ! विश्वास कोइलाकोअता आखे किबी उवहू शकत"
\v 24 पोऱ्याआ आंबहाही लागेज विनंती कोईत कोल्यो , "ओ प्रभू आय विश्वास कोअत्लू, माआ अविश्वासाआ उपाय को"
\v 25 जाहा येशूने पालील्यो का माहे गुगदिलो आवीत गोर्दी कोईत होय , ताहा तिये अशुद्ध आत्म्याहा ओ कोत धमकाव्ये "ओ मुक्यो बोयरा आत्मू आय ताहु आज्ञा आपोहो, त्याआ मायारोत निहित जा आना त्यामे केधीज प्रवेश कोहू नाहा"
\v 26 तेहालाम तो आयडीत आना त्याहा जाखो निपटी निहित गोल्यो; आना मोल्याहोस तारखू पोयो, आव पर्यंत का जाअखो माहे कोहू का तो मोईत गोल्यो
\v 27 पोन येशूने तिया आथे तोईत त्याहा उठविले, आना तो उबु रोत गोल्यो
\v 28 28 जाहा तो कोअमे आवयू, ताहा तिया शिष्यांनी एखालाम त्याहा फ़ुस्ल्याआ, "आमुहू त्याहा काहा काढहु शकलो नाहा?
\v 29 तिये त्याहा कोल्यो , "ए जात बिना प्रार्थनांवाही कोडला फासी उपायाने नाहा निहित जात
\v 30 कोईत ते तिहीरोत निहित गोये , आना गालीलामधून जातले ओतोऱ्याआ इच्छा नाहाओती कोडाआ मोलुम रोहू,
\v 31 कोईत तो आपाआ शिष्यांआ संदेश आपोहो आना त्याहा कोल्यो ओतु, "माअहा पुत्र, माहाहा ओतु कोईत तोईत जाइअलो, आना ते त्याहा माईत टाकही; आना तो मोईला तीन दिहोनंतर उठाडीलो जाइअलो"
\v 32 पण ए गोठी त्याआ लक्षाम नाणी आवयी, आना ते त्याहा फुसिलाकोअता बित ओते
\v 33 फासाडीनंतर ते कफरनुहुम माय आवयेएने कोअमे आवीत त्याहा फुसल्ये, "वातेम तुमु कोडला गोठीपो वादविवाद कोअता ओते ?"
\v 34 ते ठावकू रोल्या, काहाके रस्ताम तिये आपसामेहे ओ वाद -वाद कोअता ओते का आम्हा पेक्षा वोडू कोडू होय
\v 35 तेह्लाम तिये बोहित बाराजोंहू हादिलो आना त्याहा कोल्यो , "केधी कोडु वोडू उवूंहू पालत्लू, तो आखाम हानू आना आखाआ पावर बोनल्यो"
\v 36 आना तो एक पोऱ्याहा लेत त्याआ माय उबु कोईत आप्यू आना त्याहा मांडित लेत त्याहा कोल्यो ,
\v 37 "जो कोडु माआ नावामेहे अश्या पोऱ्यामरोत कोडाआ उनाआ पोऱ्याहा ग्रहण कोतलू, तो माहु ग्रहण कोतलू; आना जो कोडु माहु ग्रहण कोअत्लू तो माहु नाहा, पण माहु मोकलीनाराहा ग्रहण कोतलू"
\v 38 तेह्लाम योहानाई त्याहा कोल्यो , "ओ गुरु , आमुहू उनाआ मांहाहा ताआ नावामेहे द्र्ष्टआत्म्यांहा काडीओलो पालील्यो आना त्याहा
\v 39 जेते नाहा कोअला लाग्यू , काहाके तियाअ आम्हा फासाडी नाहा आवयू ओतु"
\v 40 येशुउ कोल्यो , "त्याहा नाहा कोहू नाहा ; काहाके एहेलू कोडूच नाहा जो माआ नावामेहे सामर्थ्याआ काम कोअही, आना वेगुज माहु वाईट कोडु गोयो,
\v 41 काहाके जो कोडू एक वाटकी पाई याआकोअता पीवाडे तो मसीही आय तुमुह खोरोच कोहो का आपाआ प्रतीफोल केहला प्रकारे बी ने गोमावे
\v 42 जो कोडु आव हठ्या मायारोत मापो विश्वास कोअता, कोडाआ ठोकायू पोचाळीओत ताहा त्याआ याकोअता ओच भल होय का एक वोडो कोअटाहा पूड त्याआ गोलामेहे लोटकाड्यू जावा आना त्याहा समुद्राम टाक्ये जालो
\v 43 केधी ताआ आथे माहु ठोकायू पोचाळीओत ताहा त्याहा वाडीत टाकव्यंग होतगोयो जीवनामे प्रवेश को ताकोअता याआरोत हाजो होय का बेन आथे ओमेत नरकाआ आगटाआमेहे मेकल्या जाइअलो जी केधीज विजनार नाहा
\v 44 जीही त्याआ किडू ने मोअत्लू आना आग ने उलात्ल्यी .
\v 45 केधी ताआ गुडू ताहु ठोकायू पोचाळीओत ताहा त्याहा काढीत टाकलगडा होतगोयो जीवनामे प्रवेश को ताआ याकोअता याआरोत भल होय का बेन गुडू ओमेत नरकाआ टाक्ये जाथ
\v 46 जीही त्याआ किडू मोअत्ल्यु आना ने उलाअत्ल्यी .
\v 47 केधी ताआ डोउ ताहु ठोकायू पोचाळीओत ताहा त्याहा काढीत टाकचकणा होतगोयो परमेश्वराआ राज्याम प्रवेश कोअला ताआ याकोअता याआरोत भल होय का बेन डोआं ओमेत तू नरकाआ टाक्यू जाइअलो
\v 48 जीही त्याआ किडा मोईत नाहा आना आगी उलवित नाहा
\v 49 काहाके हरएकजो आगीवाही खाराम जोड्या जाइअलो
\v 50 खारो हाजो होय , पण खाराम चव जीत होय ताहा, तो त्याहा किहांवाही खाराम चव लावता आवे आपामे खारो मेका , आना आपसामेहे मिलून मिलीलू रो ".
\c 10
\p
\v 1 फाशु तो तीहीरोत उठीत कोईत यहूदीयाआ सीमा मेहे आना यरदेनोहो पार आव्यू गोर्दी फाशी त्याआ आरी एखठी ओत गोई आना आपाज रीतीवाही त्याहा फाशु हीकाडूहु लाग्यु
\v 2 तेहालाम किबी परुसी त्याआ परीक्षा कोअला त्याआ जागे आव्ये आना त्याहा फुसिलो लागाडीत का ; नाहाकोत कोडा मांहांकोअता आपाआ लाडीई सोडीत आण्यो योग्य होय
\v 3 तिये त्याहा कोल्यो , “मोशेई तुम्हामे नाहाकोत आज्ञा आप्यी होय ?”
\v 4 तिये कोल्यो , “मोशेई माहुंहु आज्ञा आप्यी होय का तो सूटपुत्र लेखित बोयोआ बारथे काडीत आप ”
\v 5 पोन येशूने त्याहा कोल्यो , “तिये ए आज्ञा तुमाआ मोनोमेहे कठरतावाही लेखिलो ”
\v 6 पोन जग च्या पेलेरोत परमेश्वराने त्याहा बोयोआ आना माहु बोनाडहि
\v 7 त्यापोत मांहु आपाआ आयहि बापाआ सोडीत आपा आ लादीई आरी रोय . 
\v 8 आना ओ बेन उनाआ डीलोओ उवे कोईत ते ओमे बेन नाहा पण एक डील होय
\v 9 त्यापोत ज्याहा परमेश्वराने जोडीत होय त्याहा कोडु मांहु अलग कोअनारू नाहा
\v 10 आना शिष्य कोअमे आविलो आव विषयी त्याहा फासी फुसुहू लागाडीत
\v 11 तिये त्याहा कोल्यो जो कोडु आपाआ लाडीई सूटपुत्र आपित बिहीरा बोयोआ आरी वेहवाल कोअनारू ताहा तो तिच्याविरुद्ध व्यभिचार कोअत्लू
\v 12 आना बोयोआ पोन आपाआ डोहाहा सूटपुत्र आपित बिहीरा मांहाआरी वेहवाल कोअते ताहा ती व्यभिचार कोईत ओते
\v 13 फासाड़ी मांहे पोऱ्याहा त्याजागे घेऊन आवहू लागाडीत का तो त्याहा स्पष्ट कोईओलो पण शिष्यांनी त्याहा धमकाव्यो
\v 14 येशूने जेव्हा ओ पालील्यो , तेहालाम क्रोधावाही त्याहा कोल्यो , “पोऱ्याहा माआहने आवहू दया त्याहा नाहा कोहू विनाकारण परमेश्वराआ राज्य त्याआ हारखोच होय
\v 15 आय तुम्हामे खोरोज कोतलू जो कोडु परमेश्वराआ राजाहा हानू पोऱ्याहोस ग्रहण कोईत नाहा ताहा तो तीयाम खोरोज प्रवेश कोहू सेकेहे नाहा”
\v 16 तेहालाम तो त्याहा आपाआ गोदमध्ये घेऊन आना त्याआ उपो आथे मेकीत आशिर्वाद आपुहू लाग्यू
\v 17 आना जाहा तो प्रवासाम जाणारच ओतु तेहालाम एक माहुहू गुगदीत त्याआ जागे आवयू आना गुडू पोडीत फुसिलो लाग्यू , ओ उत्तम गुरुजी, तू हाजू होय आना अनंत जिवनाआ अधिकारी उविलाकोअता आय नाहाकोत कोहू ?
\v 18 येशु लेतजा त्याहा कोल्यो तू माहु उत्तम काहा कोहे? परमेश्वपोरोत कोडूच उत्तम नाहा
\v 19 ताहु आज्ञा ताहा मालुमुज होय , हत्या कोहू नाहा, व्यभिचार कोहू नाहा, चोरी कोहू नाहा, झुटी साक्ष आपुहू नाहा, निंदा कोहू नाहा, आपाआ आयहिइ आना बाहाआ सन्मान को
\v 20 तिये त्याहा कोल्यो , गुरुजी, आय जन्मापोरोत आव आखे गोठीई पालीत कोईत आवयू होय
\v 21 ओ पालीत येशुहू दया आवयी आना तिये कोल्यो , तांआम फासी उनाआ गोठीई कोम होय , जा जे किबी तांआ होय आना गोरब्योम वाटीत आप आना होर्गाम ताहु धन जोडीत आविलो तू माआ फासाडी आव
\v 22 ओ वचन उनाईत त्याआ सोब उतरीलो आना तो दुखित ओतगोल्यु तिहीरोत निहित गोल्यो काहाके तो जाखो श्रीमंत ओतु
\v 23 येशूने चारही सेटे पालीत आपाआ शिष्यांआ कोल्यो , श्रीमंताकोअता परमेश्वराआ राज्ज्याकोअता प्रवेश कोअला केतो कठीण होय
\v 24 शिष्य त्याआ शब्दापोरोत जास्तीज आश्चर्य उवे पण येशूने फासाड़ी कोल्यो , “ऐ पोऱ्या, परमेश्वराआ राज्याम प्रवेश मिलविलो केहलो कठीण होय
\v 25 परमेश्वराआ राज्याम एगदा श्रीमताआ प्रवेश कोईलापेक्षा उंटाडाहा हुयीइ नाकामेरोत निहित जाअलो सोपो होय ”
\v 26 ते फासी जाखो आश्चर्यावांही फुसिलो लागाडीत फासाड़ी कोडाआ तारण ओवुहू सेकोहो ?
\v 27 येशूने त्याआरोत पालहु कोल्यो माआहुकोअता ओ नेउवे होय पण परमेश्वराआ नेउवे नाहा काहाके परमेश्वराकोअता आखे किबी शक्य होय
\v 28 पेत्र त्याहा कोल्यु लाग्यू , पाला , आमुहू आखे सोडीत ताआ फासाडी लाग्यू होय
\v 29 येशूने कोल्यो , आय ताहु खोरोज कोतलू, का एहलो जीआ माआ आना सुवर्ताकोअता को , पाही , बोंहि आना आई-बाप आना पोऱ्ये आना खेतीहो सोडये होय
\v 30 आना तो ओमे योपो वर्तमान समयी कोओहो पाही बोईही, आयहि आबहाहा आना पोऱ्ये आना खेतीहो होव पट्ट जाखो मेलवूहु नाहा पण सर्वकाळी रोणाआरा आरी आना आवनाराआ जुगोम अनंत जीवोन जोडेताःवुअजा रोही नाहा
\v 31 पोन केते जोओ जे पहीले होय , आखरी होय आना जे आखिर होय ते पहीले होय
\v 32 आना ते यरुशलेमेत जाआत्लू वातेम ओते आना येशु त्याआ आगाडी -आगाडी जात ओतूएन ते चक्कित उवनारा ओते आना जे मागित आवीत ओते ते बितगोये ओते आना फासी तो तियाअ बाराणा अलग घेऊन गोल्यो, आना जे किबी त्याआ आरी उवे ओते ते त्याहा कोल्यो ओतु
\v 33 पाला , आपु यरुशलेमेत जात रोल्या होय आना माअहा पुत्र मुख्य याजक आना शास्त्रीच्या आथोमेहे तोईत आप्यू जानारू आना ते त्याहा मरण शिक्षाआ योग्य ठेरवीत गैरयहुदिआ आथे होफहोपिन आपी
\v 34 ते त्याआ थट्टा कोअनारू , त्याआपो थुंकीलो, त्याहा चापके देही आना माईत टाकही आना तो तीन दिहीआ तो फासी जिवंत उठ्णारू
\v 35 तेहालाम जब्दिई बेन पोऱ्ये याकोब आना योहान त्याआ जागे आविलो कोहू लागाडीत , ओ गुरु , आमुहू लागेहे जे किबी आमुहू तापो मागहु ते तू आमाकोआता को
\v 36 आना तिये त्याहा कोल्यो तुम्हामे नाहाकोत लागेहे आय तुम्हाकोअता कोहू ?
\v 37 तिये त्याहा कोल्यो , ताआ वैभवाआ आमामेरोत एक हाजावोगे आना बिहरु डावासाईटोहो बोह्जी
\v 38 पोन येशूने त्याहा कोल्यो , तुम्हामे मोलुम नाहा का तुमु नाहाकोत मागित होय जो पिदो आय पीही होय नाहाकोत तो तुमु पीईअलो शकहू ? किंवा जो बाप्तिस्मे आय लेही होय तो तुमु लेऊ सेकेहे नाहाकोत?
\v 39 आना तिये त्याहा कोल्यो , “आमुहू कोहू शकतो” आना येशूने त्याहा कोल्यो , तो पिदो आय पीही होय तुमु पीईअलो सेकतेहे आना तो बाप्तिस्मे जो आय लेही होय तुमु लेऊ सेकतेहे
\v 40 पोन आपाआ हाजाडी किंवा डावासाईटोहो बोअहाळीलो माआ काम नाहा पण त्यांकोअता होय याकोअता तीयार कोल्यु होय
\v 41 एके ऐ उनाईत दहा शिष्य याकोब आना योहानापो रागावीत गोये
\v 42 कोईत येशूने त्याहा जागे हादीत कोल्यो , तुम्हामे मोलुम होय का जो अविश्वास्याआ अधिकारी होमाज्या जात्लू ते त्याआपो राज्य कोअता आना त्यांम जे वोडो होय ते त्यांपो राज्य कोअता
\v 43 पोन तुम्हामे एहलो नाहा जो कोडु तुम्हामे वोडू ओवुहू इच्छितो तिये तुम्हामे दास उवे
\v 44 आना जो तुम्हामे अधिकारी बोनिलो मांगत्लू तिये आखाआ दास बोनिलो जोवे
\v 45 काहाके माअहा पुत्र पण आपाआ सेवा कोईलाकाजे नाहा पण सेवा कोअला आना कोअताजो वेसातो घेण्यासाठी आपाआ जीव दयायआ आवयू होय
\v 46 ते यरीहाहा पोतले आना जेव्हा तो आपाआ शिष्य आना उनाआ वोडो गर्दीआरी यरीहोमरोत बारथे जात ओते ताहा बर्तीमय नावाआ एक आंधलू भिकारी जो तिमय चा पोऱ्या ओतु वाटेए किनारावपो बोहू ओतु
\v 47 जाहा तिये उनाअयो का ओ नसरेथाआ येशु होय ताहा तो आळीही लाग्यू , ओ येशु दाविदाआ पुत्रा, मापो दया को
\v 48 केत्येकोजो धमकी आपित कोल्यो का तो ठावकू रोंहु जोवे, पण तो फासी जोरे आअडीला लाग्यू दाविदाआ पुत्रा, मापो दया को
\v 49 ताहा येशूने थोबिलो कोल्यो , त्याहा हादाडा आना माहुहु त्याहा ओ कोल्यो हादाडये, धीरज तो , आना उठ तो ताहु हादीत होय
\v 50 आना तो आपाआ झगा उनाआ सेटे टाकी आप्यू आना कुदित उठ्यू आना येशुआरी आवयू
\v 51 येशूने उत्तर आपित कोल्यो , ताहु नाहाकोत लागेहे का आय ताकोअता कोहू ? आना आद्लाही त्याहा कोल्यो , माआ गुरु , माहु पालीलो होय
\v 52 येशूने त्याहा कोल्यो , निहित जा ताआ विश्वासा ताहु हाजो कोल्यु होय तो लागेज पालाहू लाग्यू आना वातेम त्याआ फासाडी जाऊ लाग्यू.
\c 11
\p
\v 1 जाहा ते यरूशलेमेऐ आहने जैतुन डोगाआपोओ बैतफगे आना बेथानी इहीज़ाआ पोचे ताहा तीये आपाआ चेला मेहेरोत बेनुह एहे कोईत मोखल्यो का
\v 2 "आगाडीइ गावून जा, आना तीइही पोत्ले एक गावच गोदडापिलो , ज्यापो कोडु केधी नाहा बोह्ये, बाधआ लेल तुम्हामे जोडीत त्याहा सोडीत लेतआव
\v 3 जर तुमुहू कोडु फुसे ताहा, 'ओ नाहाकोत कोईत होय ?" ताहा कोआ, "प्रभूहु याआ गोरोज होय ,"आना ते गोदडापिलो त्याहा इही मोकलित आपी"
\v 4 तिये जात तिया गोद्दपिलाहा बारथे बायनोवागे बादितमेल्यु पाल्यू आना सोडीत लागाडीत
\v 5 तिया मायारोत इही उभे ओते , किबी आखू लागाडीत , ओ नाहाकोत कोईत होय , गाढवआ गोदडापिलाहा काहा सोडीत होय ?"a
\v 6 जेहलो येशुनी कोतल्यो उवनारा, तेहलूज तिये त्याहा कोत आपिलू; तेहालाम माहुंहु त्याहा जाहू आपिलू
\v 7 तिये गोदडीपिलाहा येशू च्या जागे लेतआवीत त्याआ उपो आपाआ आगडे टाक्ये आना तो त्याआपो बोहित गोल्यो
\v 8 तेहालाम आखाज आपाआ आगडे वाटेपो टाक्ये आना किबी जानोतांहि खेतामेरोत लोगी वाडीत फैलावीत आपिलू
\v 9 जे त्याआ सोमोर-सोमोर जात आना फासाडी -फासाडी चालते जात ओते , आडीआडी कोल्यो जात ओते , 'होसान्ना! धन्य होय जो प्रभूउ नावामेहे आवत्लू!
\v 10 आमाआ आबहू दविदाआ राज्य तो आवीत होय ; धन्य होय ! वाद्लामे होसान्ना!"
\v 11 तो यरूशलेमांत आवीत मंदीराम आवयू, आना चारीओर आखे वस्तुऊ बाधित बारा जनावराआरी बेथानी गोल्यो, काहाके हांजेपो उवी ओती
\v 12 बिहीरा तेदीही जेव्हा ते बेथानितून निहीलानंतर त्याहा भूक लागीई
\v 13 तो सेटेजरोत अंजिराआ एक निलो साड पालहु जागे गोल्यो का कदाचित तीयाम किबी जोडीत : पण पानोहो सोडीत भिहीरो किबी नाहा भेटल; काहाके फोलोओ वेल नेओतू
\v 14 यापोरोत त्याआ त्याहा कोल्यो , " विसमे पोरोत कोडु तांआ फोल केधीज खाही नाहा! आना त्याआ शिष्य उनाईत ओते
\v 15 फासी ते यरूशलेमाआ आव्ये, आना तो मंदिरोम गोल्यो; आना तीइही जे घेण- आपही कोईत ओते त्याहा बारथे काडाय लागाडीत , आना सरफांचे चौरंग आना पारवो वेस्नाराआ बैठक उलटीत आपिलू,
\v 16 आना मंदीराम कोडाआ बासणा लेत लेतआविलो आना जाहू नाहा आपिलू
\v 17 आना शिक्षण लेत कोल्यो , "नाहाकोत ओ नाहा लेखिलो होय का माआ को आखे जातीही प्रार्थना को आखीत ? पण तुमु त्याहा बांडाआ गुफा बोणाडीत टाक्यी होय "
\v 18 ओ उनाईत मुख्य याजक आना शास्त्री तिया घात कोइलाकोअता योजना कराय लागाडीत ; काहाके ते त्याहा बित ओते , काहाके का आखे माहे त्याआ शिक्षणापोरोत थक्क उवे ओते
\v 19 हांजेपो ओतुज ते शहराआ बारथे निहित गोये
\v 20 फासाड़ी वेगीई ते तिहीरोत जात ओते तेहालाम त्याहा आव अंजिराआ सोडोहो मुलोमेरोत हुकाडल्यु पाल्लये
\v 21 पेत्राहा ती गोठी समजली, आना त्याहा कोल्यो , "ओ गुरुजी, पाला ! ओ अंजिराआ साड ज्याहा तुमु शाप आप्यू ओतु, सुखून गोये "
\v 22 येशूने त्याहा उत्तर आपिलू, "देवापो विश्वास मेका
\v 23 नि तुम्हामे खरोज कोतलू का जो कोडु आव डोगोहो कोअही, तू उपटीत जा, आना समुद्राम जात गुगदेए ,"आना आपाआ मोनामे संशय नाहा कोहू , ताहा विश्वास तोआ का जे कोल्यो होय ते होतगोयो जानारू , ताहा त्यांकोअता तोच लेही
\v 24 यकोअता आय तुम्हामे कोतलू का जे किबी तुमु प्रार्थना कोईत मागोईला विश्वास कोईत ल्या का तुम्हामे मिलून जानारू , आना तुम्हाकोअता लेत जानारू
\v 25 आना जेव्हा केधी तुमु उभे रोत प्रार्थना कोईत होय ताहा जर तुमाआ मोनामे कोडा विषयी किबी विरोध होय , ताहा क्षमा को; याकोअता का तुमाआ होर्गामेऱ्ये आबहू पण तुमाआ अपराध क्षमा कोअही
\v 26 आना जर तुमुह माफ़ ने कोहा ते तुमाह आबहु जो स्वर्गामेहे होई तुमाह पापाहा माफ ने कोए.
\v 27 ते फासी यरुशलेमोमे आव्ये, आना जेव्हा तो मंदिरोम फिरीत ओतु ताहा मुख्य याजक आना शास्त्री आना आबहू त्यांही आवीत फुसुहू लागाडीत ,
\v 28 "तू ओ काम कोडला अधिकाऱ्याआ कोईत होय ? आना ओ अधिकार ताहु कोडु आपिलू होय का तू ओ काम कोअनारू ?"
\v 29 येशुनी त्याहा कोल्यो , "आय पण तुम्हामे एक गोठी फुसल्यू; माहु उत्तर आपीही ताहा आय ताहु कोअही का ओ काम कोडला अधिकाऱ्याआ कोतलू
\v 30 योहान चा बाप्तिस्मे नाहाकोत होरगापोरोत ओतू का माहामोरोत ओतू माहु उत्तर दया"
\v 31 तेह्लाम ते आपसामेहे फूस कोहू लागाडीत का जर आमुहू कोतलू "होरगापोरोत,"ताहा तो कोअही , ताहा तुमु त्याआपो विश्वास काहा नाहा कोल्योओ?"
\v 32 आना जर आमुहू कोहू , "माहामोरोत," ताहा लोकांची बीइलो होय , काहाके आखाहा मोलुम होय का योहान खरोज संदेष्टा ओतु
\v 33 सासोल्यू: तिये येशुहू उत्तर आपिलू, "आमुहू नाहा मोलुम" येशू त्याहा कोल्यो , "आय पोन तुम्हामे नाहा कोल्यो का कोडला अधिकाराआ कोअत्लू".
\c 12
\p
\v 1 फाशु तो दाखले आपीत त्याआ आरी गोट्यु एखु माहू द्राक्षाआ मोलू लागाड्यु आना चारू वोगे वाडू बांद्यु आना रोहाआ कुंडो खोद्यो आना मालू बोणाव्यू आना कीसानोहो त्याआ ठेकु आपीत बीहरा देसामेहे जातु रोयु
\v 2 फासाड़ी फोलाहा हंगामाआ टायमोमें तिये खेतीवालाई उनाआ दासाहा मोक्ल्यीत का खेतीवालाई द्राक्षाच्या वाटीमेरोत फोलोओ भाग जोडीत
\v 3 पोन तिये त्याहा तोईत माअये आना निसे आथे मोकलित आपिलू
\v 4 फासाड़ी तिये उनाआ दासाहा त्याआरोत मोकल्ये; तिये त्याआ मुंडको फाडीत टाक्ये आना तिया अपमान कोल्योओ
\v 5 फासाड़ी तिये उनाआ जोह फासी मोक्ल्यीत; तिये त्याहा माईत टाक्ये तेहालाम त्यांही जाअखो जोह माअये , आना किबी जनाहा माईत टाक्येतेलहाम तिये फाशी जाअखो जनाहा मोक्ल्यीत; त्यामेरयू तिये किबी जनाहा माअये , आना किबी जनाहा माईत टाक्ये
\v 6 ओमे एकुच जोओ रोत गोल्यो, तो त्याआ प्रिय पोऱ्या ओतु; आखरी तिये पण त्यांही ओ फूस कोईत मोक्ल्यीत का ते माआ पोऱ्याहा आदर कोआ
\v 7 पण तियाअ खेत्कोऱ्या आपसामेहे कोल्यो , 'ओच ताहा वारस होय ; साला आपु त्याहा माईत टाकुहू तेहालाम वतन आपाआ होय '
\v 8 आना तिये त्याहा तोईत माईत टाक्ये आना द्राक्षाच्या वाडीतून बारथे टाकीत आपिलू
\v 9 "याकोअता द्राक्षाआ वाडीचा मालक नाहाकोत कोअही? तो आवीत तिया खेतीकोअनाराआ नाश कोअही, आना द्राक्षाआ वाडी बिहराहा आपित टाकिलो
\v 10 नाहाकोत तुमु पवित्र शास्त्रात ओ वचन नाहा वाचले काहा: 'ज्या डोणुहु राज्य शास्त्रीयांवांही ने कामोको ठेरव्यू ओतु, तोज कोनशील पोयो;
\v 11 ओ प्रभू त्याउगेरोत उवे, आना आम्हा नजरेवाही अद्भुत होय '
\v 12 तेहालाम तिये त्याहा तो तोहू पालील्यो ; काहाके होमजीत गोये ओते ली तिये आपाआ विरोधाम ओ दृष्टामे आखिलो होय पण ते माहुंहु बितगोये आना सोडीत निहित गोये
\v 13 तेहालाम तिये त्याहा गोठीमे ठोगीओलो याकोअता किबी परूशियांआ आना हेरोदियाआ त्याआ जागे मोक्ल्यीत
\v 14 ते आवीत त्याहा कोल्यो , "ओ गुरु , आमुहू मोलुम होय का तू खोरो होय , आना कोडाआज फिकीर कोईत नाहा; काहाके तू मांहाआ सोब पालीत गोठी नाहा कोईत , परंतु परमेश्वराआ मार्ग खोरो डोआवाही देखाडत्लू ताहा नाहाकोत कैसराहा को आण्यो उचित होय काहा नाहा?
\v 15 आमु आपुहू, आव नाहा आपुहू?" तिये तिया कपट होमजीत त्याहा कोल्यो , "माहु काहा पारखिलो ? एक पोशाआ मांही लेतआव , का आय त्याहा पाल्हू"
\v 16 ते लेत आव्ये, आना तिये त्याहा कोल्यो , "ओ ठासु आना कोडाआ होय ?" तिये कोल्यो , "केसराआ"
\v 17 येशूने त्याहा कोल्यो , "जो केसराआ होय तो कैसरहा आपा , आना जे परमेशवराआ होय ते परमेशवराआ आप "तेहालाम ते त्याआपो जाखो आश्चर्य चकित उवे
\v 18 फासाड़ी सदूकियांनी पण, ओ कोल्यो का मोरीत जीवतो उवे ओ नाहा होय , त्याहा जागे आवीत तिया फ़ुस्ल्याआ
\v 19 "ऐ गुरु , मोशे लेतजा आमाकोअता लेखिलो होय केधी कोडाआ पाही बी फासाड़ी मोईत गोल्यो आना त्याआ लाडी रोत जाइअलो, ताहा तिया पाही तिया पाही त्याआ लाडी आरी वेहवाल कोईत लेय आना आपाआ पाहिकोअता वंश उत्पन्न कोअही
\v 20 सात पाही ओतेपेल्लो पाही बिना पोऱ्ये मोईत गोल्यो
\v 21 तेहालाम त्याआ पायाहोवांही तियाअ बाय आरी वेहवाल कोईत बिना संनतान मोईत गोल्यो; आना तेहलूज तिसरावांही पण कोल्यु
\v 22 आना साता पोरोत संनतान पोयो आना आखाम फासाड़ी ती बाय पण मोईत गोयी
\v 23 आखरी जीवतो उवेताहा ती यामोरोत कोडाआ लाडी उवे?" काहाके ती सात जाणाहा लाडी उवी ओती"
\v 24 येशू त्याहा कोल्यो , "नाहाकोत तुमु आव कारनोवाही भ्रमोम नाहा होय ने का तुमु पवित्र शास्त्राआ ओळखीतल्यो नाहा, आना नाहा परमेशवराआ सामर्थ्याआ?
\v 25 काहाके जेव्हा ते मोल्यामरोत उटे तेहालाम ते वेहवाल नाहा कोअनारू आना नाहा वेह्वालाकोअता आपिलू जाथ, परंतु होर्गाम दूतांआ एकहरको रोही
\v 26 मोल्यामरोत उठ्विलो विषयी नाहाकोत तुमु मोशेए पुस्तकाम साडोओ गोठीमे वाचले नाहा काहा परमेश्वराआ त्याहा कोल्यो "आय आब्राहामाआ परमेश्वर, आना इसाहाकाआ परमेशवर, आना याकोबाआ परमेशवर होय ?
\v 27 परमेश्वरआ मोल्याआ नाहा पोन जीवताआ परमेश्वर होय ; आखरी: तुमु वोडो भ्रमोम पोडये होय
\v 28 शास्त्री या मायारोत एक जोओ आवीत त्याहा वाद- वाद कोअत्लूतेहलाम उनाईत' आना ओ होमजीत का तिये त्याहा हाजा रीतीवाही उत्तर आपिलू, त्याहा फ़ुस्ल्याआ, "आखाम वोडी आज्ञा कोंडली होय ?"
\v 29 येशूने त्याहा उत्तर आपिलू, "आखे आज्ञा पैक्षा एज मुख्य होय 'ओ इसराईल एक! प्रभू आमाआ परमेश्वर एकुच प्रभू होय ,
\v 30 आना तू प्रभू आपाआ परमेश्वराआ आख्यो मोनाकोईत, आना आपाआ आख्यो शक्तीवांही प्रेम कोअही
\v 31 आना बिहरि ए होय , तू आपाआ आरीकोरयापो आपाआ हारकोज प्रेम कओरा याआ पैक्षा फासी कोड्लीस आज्ञा नाहा"
\v 32 शास्त्रीई याहा कोल्यो , "ओ गुरु , ठीक होय ! तू खर कोल्यो का तो एकुच होय आना त्याहा सोडीत कोडूच नाहा
\v 33 आना त्याआपो आख्यो मोनाकोईत आना आख्यो बुद्धी आना आख्यो शक्तीवांही प्रेम कोअही; आना आरीकोरयापो आपाआ सारखो प्रेम कोईओलो, आख्खा होमबली आना बालीदानापोरोत वोडी होय "
\v 34 जाहा येशूने पालील्यो का तिये होमजीत उत्तर आपिलू, तेहालाम तो बोलतुल्यो "तू परमेशवराआ राज्यामेरोज सेटे नाहा"आना कोडाआ फासी त्याहा किबी फुसिला हिंमत उवी नाहा
\v 35 कोईत येशूने मंदीराम उपदेश कोल्यो ओतलू ह कोल्यो , "शास्त्री केहलो कोतेहे का ख्रिस्त दाविदाआ पुत्र होय ?
\v 36 दविदाई खुद पवित्र आत्म्यात आवीत कोल्यो होय : "प्रभूनी माआ प्रभूहु कोल्यो , माआ हाजला सेटे बोह, जो पर्यंत का आय ताआ वैऱ्यी ताआ गुडानिसे कोईत नाहा आपित "
\v 37 दावीद खुद त्याहा प्रभू कोतलू, फासाड़ी तो तिया पुत्र तेहे नाहाकोत ठरेल?" आना गोर्दी मेरये माहे त्याआ आनंदावाही उनाईत
\v 38 त्याआ आपाआ बिहीदेशा माय त्याहा कोल्यो , "शास्त्रीया पोरोत सावध रो , जे वोडो झगे कालीत फिरीवलो आना बाजारामे लत्ले नमस्कार,
\v 39 आना प्रार्थना कोअमे मुख्य -मुख्य स्थान आना खाअलाकाजे मुख्य -मुख्य स्थान पण जोवे रोतेहे
\v 40 ते विधवेआ कोओहो खात टाकतले , आना देखाडीलाकोअता जाखो वेल पर्यंत प्रार्थना कोईत रोत याहा वोडू दंड जोडीत "
\v 41 ते मंदीराआ भडारा आगाडी बोहित पालीलो ओतु का माहे मंदीराआ भांडाराम कोडला प्रकारे पोशा टाकतले ; आना जाअखो श्रीमंताही जाअखो किबी टाक्ये
\v 42 एतांम एक गरीब रोंडाली आवीत बेन दमडी, जी एक नान्या आरी ओती ते टाक्ये
\v 43 तेहालाम तिये आपाआ शिष्यांआ जात हादीत त्याहा कोल्यो , "आय तुम्हामे खोरो कोल्यो ओतू का मंदीराआ भांडाराम टाकण्याऱ्या मायारोत आव गरीब विधवेने आखाम जाखो टाक्ये;
\v 44 काहाके आखाज आपाआ धनोओ वाढी मायारोत टाक्ये, परंतु इयेज आपाआ कोम ओते त्याआ मायारोत म्हणजे जेवळे तीई ओते , म्हणजे आपाआ आखे जीविका टाकीत आप्यी.
\c 13
\p
\v 1 जाहा तो मोंदीरोमेहे रोत नीह्तु ओतु ताहा त्याहा त्याआ चेलामेहेरोत एक जोंओ त्याह कोयु ऐ गुरू पाल केहला वोडा दोणा आना केहलु वोडू बोंगलू होय
\v 2 आना येशूने त्याहा कोल्यो , तुमु आव वोडो मंदिराआ पालल्ते? एक डोणो पण सुटे नाहा जो पोडीत जानारू नाहा
\v 3 जाहा तो मंदिराआ आगाडी जैतुनाआ डोगोपो बोहू ओतु तेहालाम पेत्र याकोब योहान आना आंद्रिया लेतजा एकांत त्याहा फ़ुस्ल्याआ,
\v 4 आमुहू कोआ का याआ गोठी कोंयो उवे होय जेव्हा याआ आखे गोठी पुरो उवे होय ताहा याआ नीशाणी नाहाकोत रोही ?
\v 5 आना येशु त्याहा कोहू लाग्यू , सावध रो , कोडु तुम्हामे ठोगीत कायना
\v 6 केते माआ नावामेहे ते कोल्यो आविलो आय तोज होय आना ते कोअताजो ठोगील्यो
\v 7 स जाहा तुमु लढाया विषयी उनाहा किंवा बातम्या उनाआनारू ताहा बित नाहा याआ गोठीही उवे आवश्यक होय तेबी पण तियाअ समयी अंत उवे नाहा
\v 8 उनाआ जातीविरुद्ध बिहरि जात आना उनाआ राज्याविरुद्ध बिहरे राज्य उठित उभे रोही जास्तीज जाग्तली भूकंप उवे आना दुष्काळ पण पोडी याआ आखे गोठी वेदनांआ आना दुखोओ सुरवात उवे
\v 9 पोन तुमु सावध रो , काहाके मांहे तुम्हामे सभास्थानामेहे लेत जानारू , मंदिरोम चापके देही तुमु माआवोजोसे अधिकाऱ्याआ आना राजाहा आगाडी साक्ष आपिलाकोअता उभे रोही
\v 10 आना आवश्यक होय का पहीले आखे जातीमेहे सुवार्ता प्रचार कोअयी जोवे
\v 11 जाहा ते तुम्हामे बंदी कोईत होफहोपिन आपी ताहा पेलरोत चिंता कोहू नाहा का आमुहू नाहाकोत कोअही पोनया तिया समयी तुम्हामे जे किबी आपिलू जाइअलो ते तुमु कोओलो होय काहाके गोगनारे तुमु नाहा पण पवित्र आत्माआ होय
\v 12 पाही पायहोहो आना आबहू पोऱ्याहा च देउलाकोअता तोईत आपी आना पोऱ्ये आपाआ आयहि आबहाआ विरोधाम उभे रोत त्याहा माईत टाकही
\v 13 आना माआ नावोवाही आखे तुमाआ द्वेष कोअनारू पण जो आखिर पर्यंत धीर तोईत रोही त्याआज तारण उवे
\v 14 पोन जाहा तुमु "उजाड कोईत टाकही, एह्ली वस्तु पाल्हा, ताहा वासनारावाही होमजीत जानारू ताहा जे यहुदियाम होय तिये डोगोम नाहीत जायलो होय
\v 15 आना जे कोओओ छत्तावर होय तिये निसे उतरुहू कायना आना किबी लेई कोअमे सुद्धा जाऊ नाये
\v 16 आना जे खेतुम होय तिये आपाआ आगडे लेणेकोअता फासाडी वोलुहू कायना
\v 17 पोन तिया धिकार होय जे तियाअ दिहोम गर्भवती रोही आना जे पोऱ्याहा दुध पिवाडीही
\v 18 प्रार्थना को का ओ हियालाम ओवुहू कायना
\v 19 काहाके ते दीही एहलो दुखामे होय जेहलो धारेतीई पेलेरोत ओमेजा उवे नाहा आना फासाडी ए खोरोज उवे नाहा
\v 20 जर परमेश्वराने तियाअ दिहीहो कोम कोल्यु कायनाओतो ताहा कोडलो माहुहू वाचले कायनाओतो पण तियाअ निवडिल्यावांही त्याहा तिये निवडील्ये होय त्याकोअता ओ दीही कोम कोल्यु होय
\v 21 तेहालाम जर कोडु तुम्हामे कोअही , पाला , ख्रिस्त इंही होय किंवा पाला तो तिंही होय ताहा विश्वास कोहू नाहा
\v 22 काहाके खोटो ख्रिस्त आना खोटो संदेष्टे उठित उभे रोही आना जर शक्य उवे ताहा जे निवडील्ये होय त्याहा पण ठोगीत सेकतेहे आना त्याहा आश्चर्य काम आना चिन्हे देखाडीही
\v 23 पोन सावध रोयला, पाला आय पहिलुच तुम्हामे कोत आपिलू होय
\v 24 पोन तिया दिहोम तियाअ दुखोम , दिह काळा ओतगोल्यु जानारू आना चंद्र आपाआ उजाआलो आपी नाहा
\v 25 आना जुगोमोरत तारे तुटीत रोही आना जुगाआ शक्ती आलाळीत जानारू
\v 26 तेहालाम मांहे माअहा पोऱ्याहा वोडो वैभव आना गौरवासह जुगोम आविलावेले पलणारू
\v 27 तिया टायमोमें ते आपाआ स्वर्गदूत ांनाआ मोकलित धारेतीई आव तीवोगरोत जुगोओ तियाअ टोकापोजा चारू साइतटूमे आपाआ निवाडीत एकठे कोअही
\v 28 अंजिराआ साडोपोरोत ओ उदारहण हिकिलो जेव्हा त्याआ लोग कोमल ओतगोल्यु जाहो आना तीयाम पाने फुटहू लागत्ले तेहालाम तुमु जाईत लत्ले का उनालू जागे आवयू होय
\v 29 ह्याप्रमाणे तुमु पण याआ गोठी उवेताहा पालीलो ताहा होमजीत लेअलो का तो दीही जागे आवयू होय नहाते बाअणापो तो आवयू होय
\v 30 आय तुम्हामे खोरोज कोतलू का , जोपोरोत याआ आखे गोठी पुरो उवनारा नाहा तोपोरोत ए पिढी नष्ट उवे नाहा
\v 31 जुग आना धोरती नाहाएह्ली ओतगोल्यु जानारू पण माआ वचन रद्द उवे नाहा
\v 32 पोन तो दीही किंवा वेलाआ विषयाम कोडोबी मोलुम नाहा स्वर्ग दूतो नाहा आना पोऱ्याहा पण नाहा फक्त आबाहाल मोलुम होय
\v 33 सावध ओतगोल्यु जा, जागतू रो आना प्रार्थना को काहाके तुम्हामे मोलुम नाहा का तो ठराविक वेल कोंयो आविलो
\v 34 ओ आव मांहाहोस होय जो आपाआ को सोडीत प्रवासाम गोल्यो आपाआ नोकराहा अधिकार आपित तिये आखाहा आपाआपा काम कोल्यो आना बाआणु रखवालाहा पण जागतू रोइलाकोअता कोल्यो
\v 35 त्यापोत जागतू रो काहाके तुमाआ मालिक अथवा आविलो होय हांजेपो, राती , कुकडू आवरण्याआ टायमोमें किंवा वेगीई
\v 36 केधी एहलो उवूंहू नाहा का अचानक तो आविलो जानारू आना तुम्हामे हुवतले पलणारू
\v 37 आना जे आय तुम्हामे कोतलू तोच आखाज कोतलू, “जागतू रो. ”
\c 14
\p
\v 1 बेन देहोओ फासाडी वल्हाडण आना बेखमीर रोटाआ तीवार ओतु ताहा त्याहा कोपटावाही केहे कोईत तोईतआना जीवे माईनो ओ मुखी याजक आना शास्त्री पालते ओते
\v 2 पोन कोल्यो ओते , "पूर्वीच्या तेदीही नाहा, होय नाहा ओवो का माअहारोत माय गडबड उवे"
\v 3 जाहा तो बेथानी इंही शिमोन कुष्टरोगीआ कोअमे रोटूखाहू बोह्ये ओते , तेहालाम एक बोयोआ अलाबास्त्रआ कुपिम जटामांसीच्या जाअखो किमतीइ सुगंधीत तेल लेत आवयी; आना कुपी फाडीत त्याआ मुंडकापो ओतिला
\v 4 पोन कोडु -कोडु आपाआ मोनामे चडफडीत कोल्यो , "आव सुगंधीत तेलाआ काहा नाश कोल्यु गोये ?
\v 5 काहाके ऐ सुगंधीत तेल तीनहोव पैक्षा जाखा रुप्यामे वेसेत ते गोरगरीब आपिलो आव्ये ओते" आना ते त्याआपो कुरकुर कोहू लागाडीत
\v 6 येशू कोल्यो , "तीही सोडीत आपा ; तीही काहा त्रास आपित होय ? तीयी ताहा माकोअता हाजो कोल्यु होय
\v 7 गौरगरीब तुमाआ आरी कायम रोत्ले, आना तुमु जर वाटत होय ताहा त्याआ आरी हाजो कोहू सेकतेहे; पण आय तुमाआ आरी कायम नाहा रोही
\v 8 जे किबी ती कोहू शकली, तीयी कोल्यु; तीही माआ उत्तरकार्या याकोअता पाल्या पोरोत माआ डीला सुगंधीत द्रव्य लागाडले
\v 9 आय तुमाआ खरोज कोतलू का आखे जगुम तीइही किबी सुर्वाता घोषणा कोअयी जानारू , तीइही त्याआ आव कामाहा चर्चा पण त्याआ स्मरणार्थ सांगण्यात आविलो"
\v 10 यहूदा विश्वास घात कोतलू जो बारा शिष्यमेहरोत अकोतु मुख्या याजका आव्यू का त्याह तोआडीत देय
\v 11 तेहालाम यहुदी इस्कर्यात तो बारथेरोत एक ओतु, मुख्य यापो गोये का त्याहा याआ आथे तोईत आप
\v 12 बेखमीर रोटहू तिवाराआ पाल्या तेदीही, ज्याम ते वल्हांडणाआ यज्ञपशु मार ओते , त्याआ शिष्यांनी त्याहा फुसिअलो , "तू का जाआत्लू का आमुहू जात ताआ याकोअता वल्हांडणाचे तीयारी कोहू ?"
\v 13 तिये आपाआ शिष्यांवाही मायारोत बेनुहू ओ कोत मोक्ल्यीत, "नगरामे जा, आना एक मांहु पअयोओ पाको विसित तुम्हामे जोडीत , त्याआ फासाडी चाल्यो
\v 14 आना तो ज्या कोआत जानारू , तियाअ कोअमे को धन्याआ कोआ, गुरु कोतलू का माआ उतरावयास ज्याम आय आपाआ शिष्यांवाही आरी वल्हांडण खाही कोल्यो होय ?
\v 15 तो तुम्हामे एक होमजाड्ये आना तीयार कोअली वोडी देखाडीत आपी, तीइही आम्हा याकोअता तीयारी को"
\v 16 शिष्य निहित नगरामे आव्ये, आना जेहलो त्यानि त्याहा कोल्यो ओते , तियाअ प्रमाणोओ देखाये ; आना वल्हांडण तीयार कोल्योओ
\v 17 फासाड़ी हांजेपो उवी , ताहा तो बाराजो आरी आवयू
\v 18 जाहा ते बोहित रोटू कोईत ओते , ताहा येशू कोल्यो , "आय तुम्हामे खरोज कोतलू का तुमाआ मायारोत एक, तो माआ आरी रोटू कोईत ओतु, माहु तोईत आपी"
\v 19 ते नाराज उवे आना ते एक -एक कोईत त्याहा आखू लागाडीत , "नाहाको त तो आय होय ?"
\v 20 तिये त्याहा कोल्यो , "तो बाराजनाहा मायारोत एक होय , जो माआ आरी ताटूम आथे काल्त्लू
\v 21 काहाके माअहा पुत्र ताहा, जेहलो त्याआ विषयी लेखीते होय , जात्लू; पण तिया मांहुंपो ज्याआ मुळे माअहा पुत्र तोयित्ली
\v 22 जाहा ते खातीज ओते , तिये रोटू लेदु , आना आर्शिवाद मागित तोडीअते, आना त्याहा आप्यी , आना कोल्यो , "ल्या ओ माआ डील होय "
\v 23 फासाड़ी तिये पिदो लेत ईशोपकारस्मरण कोल्यु, आना त्याहा आपिलू; आना ते आखाहा त्यामोरोत पिदो
\v 24 तिये त्याहा कोल्यो, "ओ कराराआ रक्त होय , तो आखाहा होआता ओंतिले जात्लू
\v 25 आय तुम्हामे खरोज कोतलू का द्राक्षाआ रोह तिया दिहेजा फासी केधी नाहा पीही , जोपोरोत देवाच्या राज्याम आय नवो न पिईलो"
\v 26 फासाड़ी ते स्तोत्र गावित बारथे जैतूनाआ डोगोपो गोये
\v 27 तेहालाम येशू त्याहा कोल्यो , "तुमु आखे अडखळाल, काहाके लेखिलो होय : आय होंबालीला माअयि, आना मेंढे दाणु घोणार'
\v 28 पोन आय आपाआ उथिईला गोठी तुमाआ पहीले गालीलामेहे जानारू "
\v 29 पेत्र त्याहा कोल्यो , "जर आखे अडखळनार ताहा अडखळनार, पण आय अडखित्लो नाहा!"
\v 30 येशू त्याहा कोल्यो , "आय तुम्हामे खरोज कोतलू का आजुजे आव राती कुकडाहा बेन टायमोआ आआडीलाआगाडी, तू तीन टायमोआ माहु नाहाकोही"
\v 31 पोन तिये फासी जोरामे बोलतुल्यो, "जर माहु ताआ आरी मोईला पण लागाडीत , तेबी आय ताआ नाकोनारो केधीज नाहा कोअनारू "यारितीनि आना आखाज पण कोल्यो
\v 32 फासाडीनंतर ते गेथशेमाने नावोओ जागाही आव्ये, आना तिये आपाआ शिष्यांआ कोल्यो , "इही बोहित रो , जोपोरोत आय प्रार्थना कोअनारू
\v 33 आना तो पेत्र आना याकोब आना योहान याहा आपाआ आरी लेत गोल्यो, आना जास्तीज चकित अस्वस्थ उवहू लागाडीत ,
\v 34 आना त्याहा कोल्यो , "माआ मोन जाखो दु: खी होय , यापर्यंत का आय मोईलापो होय : तुमु इही थोबा , आना जागतू रो "
\v 35 कोईत तो थोड आगाडी गोल्यो आना धरतीपो नाहीत प्रार्थना कराय लाग्यू का जर उवनारा होय ताहा ए वेल मापोरोत काडीत आप ,
\v 36 आना कोल्यो, "ओ अब्बा , ओ आबुहू, ताहु आखे किबी उवहू सेकोहो ; आव प्यालाहा मापोरोत काढीत टाक : तेबी पोन माहु लागेहे तेहलूज नाहा, पण जे ताहु लागेहे तेहलूज ओवो"
\v 37 कोईत तो आवयू आना त्याहा हुवतले पालीत पेत्राहा कोल्यो , "ओ शिनोम, तू हुवीत होय ? नाहाकोत तू घटकाभरभी जगुहू नाहा?
\v 38 जागीत आना प्रार्थना कोईत रो का तुमु परीक्षेमेहे पोडहू कायना आत्माआ ताहा तीयार होय , पोन डील नोबलु होय "
\v 39 आना तो फासी जातल्या गोल्यो आना तियाअ शब्दाम प्रार्थना कोअयी
\v 40 फासी आवीत त्याहा हुविलो पाल्लये, काहाके त्याआं डोआं निंदोम ओती; आना मोलुम ओते का त्याहा नाहाकोत उत्तर आपिलो
\v 41 फासाड़ी तिसऱ्या वेले आवीत तिये कोल्यो , "ओमे हुवीत रो आना विहाव ल्या , पुरो उवे घडका आवयी होय ; पाला माअहा पुत्र पापी माहाहा आथे तोईत आपिलू जात होय
\v 42 उठा, चाला ! पाला , माहु तोईत आपणारो जागे आवयू होय !"
\v 43 तो ओ कोताच ओतु का यहूदा जो बाराजो मायारोत एक ओतु, आपाआ आरी मुख्य याजक आना शास्त्री आना आबहू यापोरोत एक वोडी गोर्दी लेत वेगु आवीत पोतीतगोयू, ते तलवार आना डेगाऱ्या लेदिओलो कोल्यू
\v 44 त्याहा तोईत देणाऱ्याने त्याहा ओ खून कोत आपिलू ओते का ज्याहा आय चुंबन लेही तोज तो होय , त्याहा तोईत होंबलीत लेत जा
\v 45 तो आवयू आना वेगु त्याआ जागे आवीत कोल्यो , "ओ गुरुजी!" आना त्याहा जाखो मुकु लेदि
\v 46 तेहालाम तिये त्याआ आथे मेकीत त्याहा तोईत लेधलो
\v 47 तिया मायारोत जे जागे उभे ओते , एकाने तलवार साडाळीते मुख्य याजकाआ दासोपो सालाडयी, आना तिया कान वाडीत टाक्यू
\v 48 येशू त्याहा कोल्यो , "नाहाकोत तुमु बाड होमजीत माहु तोईतलाकोअता तलवार आना डेगाऱ्या लेत निकलीलू होय ?
\v 49 आय ताहा हरएक तेदीही मंदीराम तुमाआ आरी रोत शिक्षण आपित ओतु, फासाड़ी तेहालाम तुमु माहु नाहा तोअये: पण ओ याकोअता उवे का पवित्र शास्त्र ची शब्द पुरो ओवो"
\v 50 यांपोरोत आखे शिष्य त्याहा सोडीत नाहीत गोये
\v 51 एक जुवान आपाआ उगडो डीलोपो आंगडे फंगीत त्याआ फासाडी चालते ओते ; आना माहुही त्याहा तोअये
\v 52 पोन तो आंगडे टाकीत उघडीतताज नाह्यू
\v 53 नंतर तिये येशुहू प्रमुख याआपो लेत गोये ; आना आखे मुख्य याजक आना आबहू आना शास्त्री त्याआ जागे एकटा
\v 54 पेत्र बिहरू सेटे त्याच्यामागे-मागे प्रमुख याजकाआ खोलीमजा गोये , आना कामकोनारो आरी बोहित आगीई जागे हेकते बोहू
\v 55 मुख्य याजक आना आखे न्यायसभा येशुहू माईत ताकिलाकोअता त्याआ विरूधोम पुरावू होदित ओते , पण नाहा जोड़ी
\v 56 काहाके जाअखो जोओ त्याआ विरूधोम ए झुटी सांक्ष आपित ओते , पण त्याआ सांक्ष एक हारखी नाहाओती
\v 57 तोयों किबी माहु उठित त्याआ विरूधोम ए झुटी सांक्ष आप्यी ओती,
\v 58 पाच "आमुहू त्याहा ओ कोत्लेताहा उनाअयो होय , आय आव आथोवाही तीयार कोईओलो मंदिराहा तोडीत टाकही, "आना तीन दिहे फासाड़ी बिहरे बोनाडनारू, जे आथोवाही बोनणारू नाहा,"
\v 59 यापोरोत पोन त्याआ सांक्ष एकापोरोत पण निहथी नाहा
\v 60 तेह्लाम प्रमुख याजकांवाही विसमे उभे रोत येशुहू फुसिअलो , "तू किबी उत्तर नाहा आपोहो? ओ माहे ताआ विरूधोम नाहाकोत सांक्ष आपित होय ?"
\v 61 आना ते उडदीज रोला, आना किबी उत्तर नाहा आपिलू प्रमुख याजकांवाही त्याहा फासी फ़ुस्ल्याआ, "नाहाकोत तू तियाअ परमेश्वराआ पुत्र ख्रिस्त होय ?"
\v 62 येशू कोल्यो , "आय होय : आना तुमु माहाहा पोऱ्याहा सर्वसमर्थाआ हाजावोगे बोह्ये, आना जुगोमेऱ्या वादलाआरी आरी आविलावेले पलणारू"
\v 63 तर प्रमुख याजकांवाही आपाआ आगडे फाडीत कोल्यो , "ओमे आमुहू सांक्षिदाराची फासी नाहाकोत गोरोज?
\v 64 तुमु ए निंदा कोअयी तुम्हामे नाहाकोत लागेहे?" तियाअ आखाज कोल्यो का ओ मरणदंडाहा पात्र होय
\v 65 तेह्लाम केते जोओ त्याआपो थुंकू लागाडीत , आना केते त्याआ सोब टापीत आना त्याहा मुक्यो माईत आना त्याहा कोइत्लु लागाडीत , "भविष्य वाणी को! आना कामदारावाही त्याहा तोईत सापकू माअये
\v 66 जाहा पेत्र निसे खोलीम ओतु, ताहा प्रमुख याजकाआ दासिमेरोत एक तीइही आवयी,
\v 67 आना पेत्राहा आगाडी शेक लेइअला पालीत त्यांही एकहारकोपालीलीअ पाल्लये आना कोइत्लु लागीई, "तू पण ताहा तियाअ नासरी येशू आरी ओतु"
\v 68 तिये नाहाकोयो, आना कोल्यो , "आय नाहा ओळखीतल्यो आना नाहा होमाजाडीत का तू नाहाकोत कोल्यो होय "फासाड़ी तो बारथे देवडीपो गोल्यो; आना कुकडू आअड्यू
\v 69 ते दासी त्याहा पालहु त्याआ जे जागे उभे ओते , फासी कोइत्लु लागीई, "ओ त्यापैकी एक होय "
\v 70 पोन तो फासी नकार कोल्योओ थोडो वेलेनंतर तिये जे जागे उभे ओते फासी पेत्राहा कोइत्लु लागाडीत , "खरोज तू त्यापैकी एक होय ; काहाके तू गालील पण होय "
\v 71 तोयो तो ओतोकीतेबी आना शपथ लेहु लाग्यू , "आय आव मांहाहा , त्याहा तुमु ओलखीत , नाहा ओळखीतल्यो"
\v 72 तोयो लागेज बिहीरा टायमोमें कुकडू आअडयु पेत्राहा ती गोठी जी येशुनी त्याहा कोल्यी ओती ओर आवयी: कुकडावाही बेन टायमोआ आयळीलो पहीले तू तीन टायमोआ माआ नकार कोअही"आना आव गोठीकोता फूस कोईत रोडू लाग्यू.
\c 15
\p
\v 1 फाशो वेगीई उवताच डाये आना शास्त्री याजकाआरी मुखायाजक आना आखी न्याकोअनारी सभा ऐ होमच्यु कोईत यीशुहू बंधित कोईत पिलताआ आथोमेहे होपित देहु
\v 2 पिलातावांही त्याहा फ़ुस्ल्याआ, नाहाकोत तू यहुद्याआ राजा होय ? तिये त्याहा उत्तर आपित कोल्यो , तू स्वतः कोल्यो होय
\v 3 आना मुख्य याजक त्याआपो जास्तीज दोष लागाडीत ओते
\v 4 पिलातावांही त्याहा ओ कोल्यो फासी फ़ुस्ल्याआ, नाहाकोत तू उत्तर आपित नाहा? पाल ते ताआबद्दल केतो दोष लागाडीत होय
\v 5 पोन येशूने किबी उत्तर आपिलू नाहा ओ पालीत पिलातला आश्चर्य वाटेम
\v 6 तिवाराआ टायमोमें ते त्याआ मागणीवाही कोडोबीही उनाआ माहुंहु (कैदी) सोडीत आपित ओतु
\v 7 आना तिया ठोग मांहाआरी जीआ खून कोल्यु ओते त्यांम बरबा नावाआ एक माहुहू कैद ओतु
\v 8 आना गोर्दी त्याहा उसे जात विनंती कोहू लागीई का जेहलो तू कोईत आवयू होय तेह्लुज आमाआरी को
\v 9 आना पिलातावांही त्याहा उत्तर आपिलू, नाहाकोत तुम्हामे लागेहे का आय यहुद्यांआ राजाहा तुम्हाकोअता सोडीत आपुहू?
\v 10 काहाके तो होमाजाडीत ओतु का मुख्य याजाकावाही त्याहा इर्ष्यावांही तोईत आपिलू ओते
\v 11 पोन मुख्य याजकाने गोर्दी एहलो कोइलकोअता उत्साहोम कोल्यु ओते का आमुहू याआ बद्द्लोम बरबाहा सोडीत आपिलो
\v 12 पिलातावांही फासी उत्तर आपिलू, “ज्याहा तुमु यहुद्याआ राजा कोतेहे त्याआ आय नाहाकोत कोहू ?”
\v 13 ते फासी आअडीलो, त्याहा क्रूसापो सोडवा
\v 14 पिलातावांही त्याहा कोल्यो , काहा? तिये नाहाकोत वाईट कोल्यु होय ? पोन ते फासी जोरे आअडीलो याहा क्रूसापो सोडवा
\v 15 ते पिलाताहा गोर्दी संतुष्ट कोइलाआ इच्हावाहि बरब्बाहा त्याकोअता सोडीत आपिलू आना येशुहू साबकावाही माईत क्रूसापो सोड्विलाकोअता त्याहा आपित टाक्ये
\v 16 फासाड़ी शिपाई त्याहा कचेरीमे घेऊन गोये आना तिंही तिये रोमी हिपायांहा हादीत एकठे कोल्यु
\v 17 तिये त्याहा जाबलो आगडे काटाआ आना काटाआ मुगुट गुंतुवून त्याआ मुंडकापो मेक्ल्ये
\v 18 तेहालाम ते त्याहा नमन कोहू लागाडीत “ओ यहुदांआ राजा ताआ जयजयकार होय”
\v 19 ते त्याआ मुंडकापो सरकांडे देत आना त्यांपो थुकीत रोल्या, आना टोसणे टेक्यू त्याहा प्रणाम कोईत रोल्या
\v 20 जेव्हा ते त्याआ मजाक कोईत चुक्यो तेहालाम जांभलो आंगडे काढीत घेऊन फासाड़ी त्याआज आगडे कालीत आपिलू आना ते त्याहा क्रूसापो सोड्विलाकोअता बारथे घेऊन गोये
\v 21 तिये आलेक्सांद्र आना रुफुसाचे आबहू शिमोन कुरेणी को जे गावोमेरोत आवीत ओते बेन कामोको त्याहा तोओईलो याकोअता का ते येशुउ क्रूस विसित घेऊन जानारू
\v 22 ते त्याहा , “गुलगुथा” नावोओ जागे घेऊन आव्ये, ज्याचा अर्थ होय , “कवटीइ ठिकाण”,
\v 23 आना तिये त्याहा बल मिल्वीत लेले द्राक्ष रोह आपिला प्रयत्न कोल्योओ पण तिये लेदो नाहा
\v 24 आना तिये त्याहा कृसापो चोढावीत आना त्याआ आंगडाआ कोडाआ नाहाकोत मिलीलो एहलो चिठ्या मेकल्या आना वाटीत लेधलो
\v 25 जाहा तिये त्याहा क्रूसापो चोढावीत तेहालाम वेगर्यू नऊ वाज्यांआ ओते
\v 26 आना त्याआ दोष पत्रापो “यहुद्याआ राजा ” एहलो लेखिलो ओते
\v 27 तिये त्याआरी बेन बांडोहो पोन कृसापो चोढावीत , एकाहा हाजावोगे आना दिहीराहा डावासाईटोहो
\v 28 ताहा पवित्रशास्त्र आ ओ वचनाआ पाप्या आरी गोणात गोयु पुरो उवो .
\v 29 आना तिहीरोत आवणारा जाणारे त्याआ निंदा कोईत आना मुंडको आलाडीत- आलाडीत कोहू लागाडीत , अरे मंदिराहा पोडीत आपणारो आना तीन दिहोम उभे कोअनारू ,
\v 30 स्वतःहा वासाड आना क्रुसा उतरित आव
\v 31 यावाही मुख्य याजक पण शास्त्र्यांआरी मिलून त्याआ थट्टा उडाडीत कोल्यो ओतेयामा बिहराहा वासाडये पण स्वतःहा वाचाआडयो शकला नाहा
\v 32 ओमे ओ ख्रिस्त इस्त्राएलाआ राजा क्रुसा निसे उतरित आविलो ओ आमुहू पाल्हू आना विश्वास कोहू आना ते पण जे कृसापो त्याआ आरी चोढावीत ओते ते पण थट्टा कोईत ओते ,
\v 33 जाहा दिहे बारा वाजाडीता गोये तो आखे त्याहा आंधार फैलावीत गोल्यो आना तीन वाजेतांहुंजा रोला
\v 34 आना तीन वाजेला येशूने जोरेज आयडीत कोल्यो , एलोई, एलोई, लमा शबक्तनी? याआ अर्थ होय , “ओ माआ देवा , माआ देवा तू माहु काहा सोडीत आपिलू?”
\v 35 फासाड़ी जे जागे उभे ओते ते केते जोओ ओ उनाईत कोहू लागाडीत पाला तो एलीयाहा आवाज देत होय
\v 36 आना कोडु गुगदीत जात स्पंज आंबेने पाअये आना सरकांडयापो मेकीत चुसित्लो आपिलू आना कोहू लागाडीत , पाल्तू एलिया त्याहा निसे उतारीलाकोता आवत्लू का नाहा
\v 37 तेहालाम येशूने जोरा आयडीत जीव सोडयु
\v 38 आना मंदिराआ पद्डू वरून नीसेजा फाटीतबेन भाग ओतगोल्यु गोल्यो
\v 39 तेहालाम सुभेदाराही जो तिंही आगाडी उबु ओतु तिये यावाही जीव सोडीलावेल पालील्यो तेहालाम कोल्यो , “ओ माहुहू खरोज परमेश्वराआ पुत्र ओतु”
\v 40 किबी बोईही पण कोल्यू ज्या सेटोरोत ओ पालीलो कोल्यू त्याआ माय मरिया माग्दालिनी, हानू याकोब आना योसेफाआ आयहि मरीया आना सलोमी ओती
\v 41 जाहा तो गालीलामेहे ओतु तेहालाम ती त्याआ पासाडीपासाडी चालते रोअला आना त्याआ सेवा कोईत ओती फासी जास्तीज बोईही कोल्यू ज्या त्याआरी यरुशलेमोमे आव्या कोल्यू
\v 42 जाहा हांजेपो उवी तेहालाम तीयार उविला दीही एहलाकारनावाही म्हणजे शब्बाथाआ उनाआ दिहाआ पहीले
\v 43 अरीमतीयाआ रहिवासी युसुफ आवयू जो महासभेचा सदस्य होयेत स्वतः परमेश्वराआ राज्याआ वात पालीत ओतु तिये हीमत कोईत पिलाताआगाडी जात येशूचे डील माग्ये
\v 44 पिलाताला आश्चर्य वाटेम का त्याआ मरण ओतो वेगु ओतगोल्यु गोयेएने तिये सुभेदाराहा हादीत फ़ुस्ल्याआ, “नाहाकोत तो एतांम मोईत गोल्यो होय ?”
\v 45 फासाड़ी तिये सुभेदारापोरोत मुंडूपोडेताहा युसुफाहा येशूचे डील आपित टाक्ये
\v 46 तेहालाम योसेफाने तागाचे आगडे वेसातो घेऊन आना डीला निसे उतारीत तीयाम चोडाल्याएने खोड्काम खुइत्मेकल्या उनाआ कबरेम मेकीत आपिलू आना कबरेए बाअनापो एक वोडू
\v 47 मरिया मग्दलिनी आना योसेफाआ आयहि पालीत ओती का त्याहा का मेक्ल्ये होय.
\c 16
\p
\v 1 जाहा रब्बाथ दीह वीतित गोयु ते मरियम मगदलीया आना यकुबोओ आय ही मरियम आना सलामे ऐ मोम मोंग गोदानारे वस्तु वेस्ती लेदी का आवित त्यापोओ चोले
\v 2 ह्प्ताआ पाल्या तेदीही वोडो वेगस्युज जेव्हा दिह निहयुज ओतु, ती कब्राआ उपो आवयी,
\v 3 आना आपसामेहे कोअला, "आमच्यासाठी कब्राआ बायनापोरोत कोडु डोणो ठेपलीत आपे ?"
\v 4 जाहा तिये डोआं उगड्यो, तेहालाम पालील्यो ताहा डोणो ठेपल्या गोल्यो होयतो जाखो वोडू ओतु
\v 5 कब्राआ जागे जात तिये जुवानाहा पांड आंगडे कालीला हाजावोगे बोहीतरोल्यु पल्यो, आना जाखो चकित उवे
\v 6 तिये त्याहा कोल्यो , "चकित उवहू नाहा , तुमु येशू नासुरीमेयू , जो कृसापो सोडल्या गोल्यो ओतु त्याहा होदित होय तो मोइलमरोत उठ्यू होय , इही नाहा होय , पाला ओ ओच स्थान होय , ईहि तिये त्याहा मेक्ल्ये ओते
\v 7 पोन तुमु जा, त्याआ शिष्यांनी आना पेत्राहा कोआ तो तुमाआ आगाडी गालीलामेहे जाहुजेहे का तिये तुम्हामे कोल्यो ओते , तुमु तिहीज त्याहा पालिलो"
\v 8 आना ते निहित कब्राआ मायारोत निहित गोयी; काहाके थर आना बीइलाहोस त्याआपो होतगोयो गोये ; तिये त्याहा किबी कोल्यो नाहा, ती काहाके बितगोयी ओती
\v 9 ह्प्ताआ पाल्या तेदीही वेगीई ओतुज तो जीवतो पोयो पाल्या भोला वेगीई मरियम मकदालिनीला ज्याआ मायारोत तिये सात दृष्टआत्मा काढ्ये ओते , तीही येशू देखायू
\v 10 तीही जात येशूउ हातीदारोओ शोकात बुडोलो ओते आना रडीत ओते , वर्तमान आप्यू
\v 11 ते ओ उनाईत का तो जीवतो होय आना तीही त्याहा पालील्यो , विश्वास नाहा कोल्योओ
\v 12 त्याआ फासाड़ी तो बिहीरा रुपात त्यांमेरया बेनुहू जेव्हा ते गावोही जात होतदिसले
\v 13 तिये पोन जात बिअराहा खोबोर आप्यू , परंतु तिये त्यांपो पोन विश्वास कोल्योओ नाहा
\v 14 फासाडी त्याहा तिया अकरा जनाहा पण जेव्हा ते रोटू कोअला बोह्ये ओते देखायू ओतु, आना त्याआं ज्याविश्वासनाहातो आना मोनाआ कोठरता उपो दोष लागाड्यू, काहाके जिये त्याआ मोइलमरोत उठेताहा त्याहा पालील्यो , तिये त्याआपो विश्वास मेकअलू नेओतू
\v 15 आना तिये त्याहा कोल्यो , "तुमु आखे जगात जात आखे धारेतीई माहुंहु सुसमाचाराआ संदेश को
\v 16 जो विश्वास कोअत्लू आना बाप्तिस्मे लेहो त्याआज उद्धार उवे, परंतु जो विश्वास नाहा कोअनारू तो दोषी ठरविल्यो जाइअलो;
\v 17 विश्वास कोवनारापो ओ चिन्ह होय का ते माआ नावामेहे दृष्टआत्म्यांहा काढे, नवो भाषा गोगे ,
\v 18 हापोहे विसित लेणारे, आना केधी ते प्राणनाशक वस्तू पण पित्कोईत लेधोतेबी त्याआ नुकसान उवे नाहा; मादवाड्यापो आथे मेकीत , आना ते हाजो होय "
\v 19 प्रभू येशू त्याआरी गोठी कोईलानंतर होर्गाम लेदो गोल्यो आना परमेशवराआ हाजावोगे बोहित गोल्यो
\v 20 आना ते निहित हरएक जागापो प्रचार कोल्योओ, आना प्रभू आरी काम कोईत रोला, आना तियाअ चिन्हद्वारे जे जागे- जागे उवनारा वचनोमे दृढ कोईत गोल्यो आमेन.
