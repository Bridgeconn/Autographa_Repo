\id 2TI
\ide UTF -8
\rem Copyright Information: Creative Commons Attribution: ShareAlike 40 License
\h तिमोथियूस च्या पत्र
\toc1 तिमोथियूस नावे पॉल प्रेरित च्या दुसरे पत्र
\toc2 तिमोथियूस च्या पत्र
\toc3 तिमोथियूस च्या पत्र
\mt1 2 TIMOTHY
\mt1 तिमोथियूस च्या दुसरे पत्र
\c 1
\p
\v 1 पौला वोगेरोत जे त्याआ जीवनाआ प्रतिज्ञा अनुसार जे मसीह यीशु मेहे होय परमेश्वराआ इच्छा वाही मसीह यीशु उ प्रेरित होय
\v 2 प्रिय पोऱ्या, तीमथ्याच्आ नावापो परमेश्वर आबहू आना आमाआ प्रभू येशु ख्रीस्तावोगरोत ताहु कृपा, दया, आना शांती मिलीअलो राहो
\v 3 ज्या परमेश्वराआ सेवा आय आपाआ पूर्वजाआ रीतीपो शुद्ध विवेकाने कोईत होय त्याआं धन्यवाद कोअत्लू का आय आपाआ प्रार्थनाम निरंतर ओर कोअत्लू
\v 4 आना ताआ आहवा ओर कोईत -कोईत रात दीही ताहु मिलीलो इच्छा कोईत रोत्लू का आनंदावाही पोईत जानारू
\v 5 माहु ताआ तिया किजने विश्वासाआ ओर येत जो पहीले ताआ वोडीयाखी लोईस आना ताआ आयहि युनी माय ओतु आना माहु खात्री होय का तुमामे पोन होय
\v 6 त्याकोईत आय ताहु ओर कोईत आपोहो का तू परमेश्वराआ तिया वरदातोहो जे माआ आथे मिकल्यू जे मिल्ये होय वाप्रिलो कोईत आप
\v 7 काहाके परमेश्वराने आमुहू बिनारा नाहा पोन सामर्थ्याआ आना प्रेम आना सयमांची आत्माआ आप्यी होय
\v 8 त्यापोत आम्हा प्रभू ऊ साक्शिवाइहि आना माआवोजोसे जो आय तिया कैदी होय लाजवायल नाहा पोन तिया परमेश्वराआ सामर्थ्याआ नुसार सुवार्तेकाजे माआरी दुख सहन को
\v 9 जीआ आमुहू तारण कोल्यो होय आना पवित्र पाचारानाने हादाडये आना ओ आम्हा कामापोरोत नाहा पोन तिया उद्देश आना तिया कृपेआ अनुसार होय जे येशु ख्रिस्तामेहे युगाआ कालामे पेलरोतुजे आमापो पोयो होय
\v 10 पोन ओमे आमाआ तारण कोअनाऱ्या येशु ख्रिस्ताआ प्रकट उविलाआ त्यापोरत प्रकाशाम उवे जीआ मोईलो नाश कोल्यो आना जीवोन आना अमरत्वाला सुवार्तेवाही प्रकाशाम कोईत आपिलू
\v 11 याकोअता आय प्रचारक आना प्रेषित आना हिकाडनारो बी ठरविल्यो
\v 12 यामुळे बी आय ओ दुख बी सहन कोअत्लू पोन लाजवात्लो नाहा काहाके आय त्याहा ज्यापो आय विश्वास कोल्योओ होय , आय त्याहा ओलखीतलु आना माहु खात्री होय का तो माआ धोरहराआ तिया दिहेजा राखिलो कोहू शेक ताआ
\v 13 ज्या खोरी गोठी तू मापोरोत उनाइतली होय त्याहा तिया विश्वास आना प्रमोवोरिजे जो येशु ख्रीस्तात होय आपाआ आदर्श बोणाडीत मेका
\v 14 आना पवित्र आत्म्याआ त्यापोरत जो आम्हा माय वचुरुरा होय आव हाजा धोरहराची राखिलो कोअही
\v 15 ताहु मोलुम होय का आशिया त्याआ आखे मापोरोत अलग उवे होय ज्यामेहे फुगीलूस आना हिरमुगीनेस होय
\v 16 उन्नेसीफुरूसआ परिवारापो प्रभू दया कोहू जोवे काहाके तिये जास्तीज टायमोआ माआ जीवोहो ठावकू कोल्यू होय आना माआ कैदेत लाजवातलु नाहा
\v 17 पोन जाहा ते रोम माय आव्ये ताहा वोडो कोइलो माहु होदिलो माआ भेट लेदि
\v 18 प्रभू कोहू जोवे का तिया तेदीही त्यांपो प्रभूऊ दया रोनारु आना जी सेवा तिये इफिसामेहे कोअयी होय ते पण ताहु हाजो मोलुम होय.
\c 2
\p
\v 1 याआकोअता ऐ माआ पोर्या तू त्या अनुग्रहा मसीह यीशु मेहे होय ताकतवालू ओत जा
\v 2 आना ज्या गोठी तू खूप साक्षीदारांअगाडी उनाअयो होय त्याहा विश्वासी मांह्हू होपित आप जे बिहराहा बी शिकाडेलो योग्य रोंहु जोवे
\v 3 ख्रिस्त येशुउ हाजू शिपायासारखा माआरी दुख सहन को
\v 4 जाहा कोडु शिपाई सुलाइलोओ जात्लू ताहा याकोअता का आपआ भक्ती कोनाराहा खुश कोईओलो कोईत स्वतःहा जुगाआ कामोम ठोग्त्लू नाहा
\v 5 फाशे जर मल्ल युद्धामे सुलानारू नियमानुसाट लोढीत नाहा ताहा मुगुट मेलवीलो नाहा
\v 6 जो खेतीकोअनारू मेहनत कोअत्लू फिलोओ भाग पहीले त्याहा मिलूहु जोवे
\v 7 जे आय कोतलू त्याआपो लक्ष्य आप आना प्रभू ताहु आखे गोठी होमजाडीत आपही
\v 8 येशु ख्रिस्ताहा ओर मेका जो दाविदाआ कुलोमरोत पोयो आना मोल्यामरोत जिवंतु उठ्यू आना ते माआ सुवर्तेहोस होय
\v 9 याकोअता आय पाप कोनाराहारकी दुख सहन कोअत्लू इहिंजा का कैद बी होय पोन परमेश्वराआ वाचीलोकोता कैद नाहा
\v 10 त्याकोता आय निवाडल्या माआहुकोअता आखे किबी सहन कोअत्लू का ते पोन तिया दुवाहव्याहा ख्रिस्त येशु माय सार्वकालिक गौरवात मिलीजावू
\v 11 ए गोठी खोरी होय का जेबी आमु त्याआरी मोईत गोये होय तेबी त्याआरी जिवंते बी ऊवणारोज
\v 12 जर आमु धीरमारीतले सहन कोईत रोही ताहा त्याआरी राज्य बी कोनारू जर आमु तिया नकार कोअनारू ताहा तो बी आपाआ नकार कोअनारू
\v 13 जर आमु अविश्वासी बी होय तेबी पोन तो विश्वास योग्य बोणीत रोतलू काहाके तो स्वतः आ नकार कोहू शकत नाहा
\v 14 आव गोठीई ओर त्याहा आप का प्रभू आगाडी निक्षून त्याआरी का शब्दापो लोळाई कोईत रोहू कायना ज्यामुळे किबी फायदा उवनारा नाहा पोन उनाणारे बिगडीत्लो जातेहे
\v 15 स्वतःहा परमेश्वराआ आडीनारो आना एहलो काम कोअनारू बनविलो प्रयत्न को जो लाजआली ओवुहू कायना जो खोरो वचनाआ योग्य रीतीवाही कामोम लाविलो होय
\v 16 पोन वाईट बडबडीपोरोत सेटे रो काहाके एहलो माहे फासी अभक्तीत वोद्तो जानारू
\v 17 आना त्याआं वचन सोडितदेदल्यो जखमोहोसे फैलीत जाइअलो हुमीनयुस आना फिलेतूस तिआमेरीते होय
\v 18 जे ओ कोत का पुरुस्थान ओतगोल्यु गोये होय हाजामेरोता भटकून गोये होय आना केताजोहो विश्वासाआ उलटो सुलट कोईत आपत्ले
\v 19 तेबी पोन परमेश्वराआ मजबुते गुडू टीकित रोतलू आना त्याआपो ए शाप आप्योहो होय , “प्रभू आपाआ जे होय त्याहा ओलखीतलु” आना “जो कोडु प्रभूऊ नाव लेहो , तो अधर्मापासून वासित रोअलो”
\v 20 वोडो कोअमे फक्त हुना चांदी नाहा पोन लाकादाहू आना काद्वो बासणा रोतेहे कोड्कोडले सन्मानाकोंअता रोतेहे आना कोड्कोडले अपमानाकोता रोतेहे
\v 21 जर कोडु स्वतःहा त्याहीजरोते शुद्ध कोअनारू ताहा तो स्नमानोवाही बासणा आना पवित्र ठरेल आना मालकाहा कामोम आवे आना हरएक हाजा कामाकोअता तीयार उवे
\v 22 जुवान्याआ वासनेनाहरोत सेटे पळ आना जे शुद्ध मोनाकोईत प्रभूऊ नाव लत्ले त्याआरी धर्म आना विश्वास आना प्रेम आना सांबिनारो फासाडी लाग
\v 23 पोन मोयील्ला आना अज्ञानाच्या विवादापासून जुदो रो काहाके ताहु मोलुम होय त्यापरत चुलाल्यु निर्माण ओये
\v 24 प्रभूआ पावर लोळाई कोअनारू नाहा पोन आखाआरी सौम्यतेने आना शिकाडेलो निपुण आना सहन कोअनारू रोंहु जोवे
\v 25 तो विरोध कोआनाराहा नम्रतेने समजाड्नारु रोंहु जोवे कोडाआ मोलुम का परमेश्वर त्याहा मोन फिरविलाकोअता मोन आपही का ते पण सत्याहा ओलखीत लेही
\v 26 आना याहा त्यापोरत त्याआ इच्छा पुरो कोइलाकोअता सावधनिवाही सैतानाआ लोगडी हुटोत जानारू.
\c 3
\p
\v 1 पोन ओ ओर मेका रोव्तल्या दीहो मेहे कोनेन वेल आवे
\v 2 काहाके मांहु लोभी, स्वार्थी, डींगमार, गर्वकोतारू, निंदा कोअनारू , आईआबा आज्ञा न उनानारो , कृतघ्न, अपवित्र,
\v 3 दया आना कोअनारू , क्षमा न कोअनारू , दोष लागाळणारू, असयंमी, कडक, हाजुहोये दुश्मन
\v 4 विश्वास घातकोअनारा , ढीठ, कोठी, आना परमेश्वराल नाहा पोन सुक्वालू आवाडाविलो दोनाराआ रोही
\v 5 ते भक्ती कोईत नाटक ताहा कोअनारू पोन भक्ती जोरावारोह मान्त्लुके नाहा एहलापोरोत अलग रोअलो
\v 6 त्यामेर्यो ते माहे होय जे कोआत दाबल्यो गुडावांही पोवागोली आना तिया भोळ्या बोअयीही वशमे कोईत लत्ले जे पापुमे दाबिलो आना हरएक एह्लाम वासिलो वश मे होय
\v 7 आना आखे काळा शिकाडे रोनारे पोन सत्त्याआ ओळखिदिजाआ खोरोज पोचादिलो नाहा
\v 8 जेहलो योनेस आना याम्ब्रेसाने मोशेच्या विरोध कोल्योओ ओतो तेहलूज ओ पण खोराआ विरोध कोअता ओ एहलो मांहु होय जिया बुद्धी भ्रष्ट ओतगोल्यु गोयी होय आना ते विश्वासाआ विषयाम न उरिलो होय
\v 9 पोन ते यांपोरोत आगाडी जाऊ शकत नाहा काहाके जीही त्याआ अज्ञानता आखे माहाहूपो प्रकट उवी ओती तेहलीज याआ बी ओतगोल्यु जानारू
\v 10 पोन तू हिकाडीलो , वागणुक, इच्छा, विश्वास, सहनशीलता, प्रेम, धीरज, आना छळामेहे आना दुख सहन कोअलाआ माआ मदत कोअयी
\v 11 आना एहलो दुखामेहे पोन जे अंताकीया आना इकुनियुस आना लुस्त्रामेहे मापो पोडये ओतएने इतर दुखामेहे पोन जो आय सहन कोल्यो होय पोन प्रभू लेतजा माहु आव आखे त्यापोरोत सोडवीत लेधलो
\v 12 पोन जेवडे ख्रिस्त येशु माय भक्तीमेहे जीवोन जेविलो इच्छा कोअता तिया आखाजे छळ उवे
\v 13 पोन खराब आना फिरावनारु आना फिरनारो बिघ्डीगोयली जातेहे
\v 14 पोन तू तिया गोठीपो जे तू शिकायो होय आना जे विश्वस कोल्यू होय ओ जणू मजबुते टीकित रो का तू ते कोडला मांहुपोरोत शिकायो होय
\v 15 आना हानेदेखुज तू पवित्र शास्त्र शिकायो होय जो ताहु ख्रिस्तापो विश्वास कोलाकोता तारण मेलविलो बुद्धिमान बानडह शकतो
\v 16 आरन्यो पवित्र शास्त्र परमेश्वराआ प्रेरणेने बोनाड्यू होय आना सिकाडीलो आना सामजाडीलो आना हुधारीलो धर्माच्या शिक्षेआकोअता फायदा होय
\v 17 त्यापोत परमेश्वराआ भक्त पुरो ओतगोल्यु आना हरएक हाजा कामाकोअता तीयार ओतगोल्यु जाअलो.
\c 4
\p
\v 1 परमेश्वर आना मसीह यीशु उ गोवाआ कोईत जो जीवतो आना मोल्याआ न्याय कोआ आना त्याआ प्रगट उविइलाआ आना राज्य आ सूची आपित आय ताई हुकुम आपोहो
\v 2 का तू वचनाआ प्रचार आखोजकोइलो टायमोमें तीयार आ ख्याजरोंआ प्रकाराआ सहनशीलता आना हिकाडीलो आरी दोष देखाळ आना निषेध को आना होमाजळ
\v 3 काहाके एहेलू वेल आविलो जाहा माहे खोरो मास्तर सहन कोअनारू नाहा पोन कान खाजविल्या आपाआ वासिलाकोता आपाआकाजे जास्तीज मास्तर होदिलो काडनारू
\v 4 आना आपाआ कान खोरापोरोत फेरवित कल्पित कहन्येहि लागाडनारू
\v 5 पोन तू आखे गोठीमे सावध रो , दुख सहन को, सुवर्तेचे प्रचार को, आना आपाआ सेवेला पुरो को
\v 6 काहाके ओमे आय अर्पण उवनारा होय आना माआ प्रयाण काळा जागे आवयू होय
\v 7 आय हाजी कुस्ती लळाइलो सुक्यू होय आय आपाआ धाव पुरो कोअयी होय , आय माआ विश्वासाआ राखिलो कोअयी होय
\v 8 भविष्यामेहे माकोअता धर्माआ तो मुकुट मेकल्यो होय ज्याहा प्रभू जो धर्मो आना न्यायकोअनारा होय माहु तिया तेदीही आपी आना माहुंज नाहा पोन तिया आखाहा जे तिया प्रकट प्रिय उविला प्रिय होमजीतेहे
\v 9 माआहने वेगु आविलो प्रयत्न को
\v 10 काहाके देमासने आव जगाला प्रिय होमजीत माहु सोडीत आप्यू होय आना थेस्सलनिमेहे निहित गोल्यो होय क्रेन्स्केंस गलातीला आना तीतूस दलमतीयेला निहित गोल्यो होय
\v 11 फक्त लुकच माआरी होय लुकला लेत आविलो जा काहाके सेवाकोअता तो माआ जास्तीज कामा होय
\v 12 तुखीकुसला आय इफिसामेहे मोक्ल्यीत होय
\v 13 जो बगिचामेहे त्रोआसममेहे करपुसआ इही सोडीत आवयू होय जाहा तू आविलो ताहा त्याहा आना पुस्तके विशेष कोईत चर्मपत्रे पण घेऊन आव
\v 14 सिकंदर तांबटावाईटी माआरी जास्तीज वाईट कोल्यो होय प्रभू त्याहा त्याआ कर्माप्रमाणे बदलू आपी
\v 15 तू बी त्यापोरोत सावध रोआकोईत तिये आम्हा गोठीई जास्तीज विरोध कोल्योओ होय
\v 16 माआ आगाडी उत्तर आपिलो टायमोमें कोडूच माआ हातीरी आप्यू नाहा पोन आखाहो माहु सोडीत आपिलू हाजो उवे का त्याआं त्याहा हिशोब नाहा आपा लोग
\v 17 पोन प्रभू माआ मदतकोइलो रोला आना माहु शक्ती आप्यी त्यापोत मापोरोत पुरकोएदेदो प्रचार उवूंहू जोवे आना आखे बिहरे जातीही उनाईत लेई जोवे आय सिहोओ सोबिमरोत सोडविल्यो गोल्यो होय
\v 18 आना प्रभू माहु हरएक वाईट कामापोरोते सोडवे आना आपाआ होर्गाआ राज्याम हाजूहोय पोचाड्णारे तियाच गौरव पिडीनपीडी उवनारा रोअलाआवे आमेन
\v 19 प्रीस्का आना गोगत्ले आना उनेसीफुरुसाआ कुटुंब सलाम
\v 20 इरास्तुस करिंथामेहे रोत गोल्यो होय आना तृफिमुसाला आय मिलेतूस माय मांदवाड्यू सोडीत आवयू होय
\v 21 हियालाआअगअ निहित आविलो प्रयत्न को युबुले आना पुरेस आना लीवूस आना क्लोदिया आना आखे पाही ताहु सलाम
\v 22 प्रभू ताआ आत्म्याआरी राहो तुमापो कृपा उवनारा रोनारु.
