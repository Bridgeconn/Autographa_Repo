\id JUD
\ide UTF -8
\rem Copyright Information: Creative Commons Attribution: ShareAlike 40 License
\h युदा
\toc1 युदा च्या पत्र
\toc2 युदा
\toc3 युदा
\mt1 JUDE
\mt1 युदा
\c 1
\p
\v 1 यहूदाआ वोगेरोत जो प्रभु यीशु मसीहाआ दास आना याकूबाआ पाही होय ते हादाडल्या आ नावे जे परमेश्वर आबाहा मेहे प्रीय आना यीशु मसीहाआ कोअता सुरक्षित होय
\v 2 दया आना शांती आना प्रेम तुम्हामे बहूतायने जोडयो उवनारा राहो
\v 3 ओ प्रिय, जोवे आय तुम्हामे तिया उद्धारच्या विषया माय लेखिलोआरी खोब परिश्रमाने प्रयत्न कोईत रोला ओतू ज्याम आमु आखे सहभागी होय , ताहा आय तुम्हामे ऐ समजीआलो आवश्यक जाहा का तिया विश्वासापोरेत पुरो यत्न को जो पवित्र महुअ एकुच वाआ होयात गोये ओते
\v 4 काहाके का केतो एहलो मांहु बागेज आम्हा माय आवीत मिलीतगोलो होय , ज्याआ आमु शिक्षाआ वर्णन जुनो टायमोआ माय पहिलुच लेख्यअ गोये ओते : आना भक्तीहिन होय , आना आम्हा परमेशराआ कृपाला लबाडी बदल टाकतले , आना आमुहू एक पोन स्वामी आना प्रभू येशू ख्रीताआ नाकोनारो कोअता
\v 5 पोन कदाचित तुमु आखे गोठी एकवा होमजीत गोये होय , तेबी पोन आय तुम्हामे आय गोठी आना आपुहू इच्छा होय का प्रभूऊ एक कुलोहो मिसर देशोमेरोत सोडविल्या फासाड़ी विश्वास नाहा आपनारा नष्ट कोईत आपिलू
\v 6 पोन ज्या दूताकोई आपाआ पदाआ स्थिर नाहा मेक्ल्ये नाहा ताहा आपाआ निसे विश्वाला सोडीत आपिलू, तिये त्याहा तिया भीषण दिहाआ न्याय याकोअता अंधकारामेहे , जे हाजेपओ होय , बंधनात मेक्ल्ये आव्ये
\v 7 ज्या रीतीवाही सोदोम आना गोमोरा आना त्याआ जागे पास आ नगरामे, जे याहा एकहरको वाईटकामकोनारु होतगोयो गोये ओते आना पाक्या डीलोओ फासाडी लागित गोये ओते , आगीही अनंत दंडामेहे पोडीत सृष्टांत ठरव्येहे होय
\v 8 तिया रीतीवाही आना स्वानदर्शी बी आपाआ- आपाआ डीला अशुद्ध कोअता, आना प्रभू पोरत तुच्छ मानतेहे, आना उचो पदावालाहा हाजो वाईट कोतेहे
\v 9 पोन प्रधना स्वर्गदूत मिकायेलाने, जाहा सैतानाहा मोशेऐ आगोरी वाद कोल्यो , ताहा त्याहा हाजो उलटो कोईत दोष लागाडिया हिंमत नाहा कोअयी पण ओ कोल्यो , "प्रभू ताहु रोगीदेत्लू "
\v 10 पोन ऐ माहे ज्या गोठीही नाहा ओळखीतल्यो त्याहा हाजाबक्ता कोतेहे आना ज्या गोठीही अचेतन जनावरे आगाडी स्वभावाइहि जाआत्ले, तीयावाही आपाआ रागावलो नष्ट कोअता
\v 11 त्यांपो हाय! काहाके का ते कैनकीची चाले चाजेल, आना मोजरी याकोअता बिहिमा एकहरको बोलो होतगोयो गोये होय , आना कोरह आ एकहरको विरोध कोईत नष्ट उवे होय
\v 12 ऐ तुमाआ प्रेम मिटींगोमे तुमाआ आरी खातले पिहले , समुद्राम लिकाली चटटाना सारखो होय , आना आपाज पेट पेआडे होंबाला कोअनारे होय ; ते पाईनाहा वादोल होय , ज्याहा हपा उडाडीत लेत जाहो ; पानेपोड्णारे निष्फोल साड होय , जे बेन दा मोईत गोये होय , आना मुलोमेरोत उखलीत गोये होय ;
\v 13 ओ समुद्राआ जास्ती हिलकोरे होय जे आपाआ लंज्जेचे फेड उस्लित्लू , ओ दावेडोल तारे होय , तीयाकोता सदासर्वकाल पर्यंत कालो आधारोओगोयो मेकल्यु गोये होय
\v 14 ह्नोकाने लेतजा पण जो आदामाहरोत सातवी पिढी मेहे ओतू , याहा विषया माय ए भविष्य वाणी कोअयी, "पाला , प्रभू आपाआ लाख पवित्रआ आरी आवयू
\v 15 का आखाआ न्याय को, आना आखे भक्तीहिनांना त्याआ अभक्तीई आखे कामाआ मुंदु माय जे तिये भक्तीहिन लेत कोल्यो होय , आना तिया आखे कडक गोठीइ मुंदु माय जो भक्तीहिन पापकोली त्याआ विरोधाम कोल्यो ओते , दोषी ठेरवीही"
\v 16 ऐ ताहा असंतृसह, कुरकुरकोत्ले , आना आपाआ सोबिवाही घमंडच्या गोठी गोगत्ले, आना ते लाभ पण लेत सोब पालीत बोडाई कोईत रोत्ले
\v 17 पोन ऐ प्रीयांनो, तुमु तिया गोठीही ओर मेका जो आमाआ प्रभू येशू ख्रिस्त प्रेरित पहिलुच कोईत उवे होय
\v 18 ते तुम्हामे कोयो रोत्ले, "फासाडीई दिहोमे एहलो यहा कोअनारे होय जो आपाआ अभक्तीई अभिलाषाआ नुसार चालणारे
\v 19 ते ऐ होय जे कुटेए टाकतले ; ऐ शारिरीक माहे होय , ज्याम आत्माआ नाहा
\v 20 पोन ऐ प्रीयांनो, तुमु आपाआ अति पवित्र विश्वासामेहे उंनती अतांवाही आना पवित्र आत्माआ माय प्रार्थना कोअत्लूतेहलाम ,
\v 21 आपाआ स्वता: ला परमेशवराआ प्रेमा माय बोणाडीत मेका ; आना सार्वकालिक जीविलोमेहे याकोअता आमाआ प्रभू येशू ख्रिस्ताच्या मायेवाही वात पालीत रो
\v 22 त्यांपो जे शंकात होय दया को;
\v 23 आना जाखीलाहाजो आगटीमेने झपटून काडा, पोन तिया बईहि पण घुणा को जो डीलोओ व्दारे अंकाआ होतगोयो गोये होय
\v 24 विसमे जो तुम्हामे ठोकर खायलापोरोत वाचाआडयो शकतो होय , आना आपाआ गौरवअ जाअखो जनान आगाडी मनग आना निदषि कोईत उबु कोहू शकतो,
\v 25 तिया एक पोन परमेशवर आमाआ उदारकऊतलू गौरव आना पराक्रम आना अधिकार, आमाआ प्रभू येशू ख्रिस्ताच्या व्दारे जेहलो सनातन कालोलरोत होय , ओमे बी ओवो आना पिळीनेपिळी राहो आमेन.
