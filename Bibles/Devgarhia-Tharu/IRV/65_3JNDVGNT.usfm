\id 3JN - Devgarhia New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h यूहन्नक तेसर पत्र
\toc1 यूहन्नक तेसर पत्र
\toc2 ३ यूहन्ना
\mt1 3 John
\mt1 ३ यूहन्ना
\c 1
\p
\v 1 एल्डरसे, मोरिक प्रिय संघरिया गायसहे, जिहिन्हे मै सच्चा प्रेम करथुँ |
\v 2 प्रिय संघरिया, मै प्रार्थना करथुँ, कि सक्कु बातेम तोरिक भलो होए, और तोरिक स्वास्थ्य ठिक रहे | तोरिक आत्मिक जीवन ठिक बा कना मै जन्थुँ |
\v 3 कै जाने भैयाहुँक्रे आके तोरिक जीवनके सत्यताके गवाही देहेबेर मै गजब आनन्दित हुईनु | तैँ जात्तिके सत्यतक अनुसरण करथे |
\v 4 मोरिक छाईछावाहुँकरे सत्यक अनुसरण करथैँ कना बात सुने पैनासे आउर धेउर आनन्दके बात मोरिक लग का हुई सेकी?
\v 5 प्रिय हो, तुहुरे विश्वासयोग्य काम करथो, जब तुहुरे दादू-भैयक, विशेष करके परदेशी हुँक्रीहिनके सेवा करथो |
\v 6 ओइने मण्डलीक सामुन्ने तोहाँरिक प्रेमके गवाही देहल बताँ | परमेश्वरके दृष्टिमे मन परना करके ओइनके यात्रामे जैना प्रबन्ध मिला देलो कलेसे तुँ मजा करथो |
\v 7 काकरेकी अविश्वासीनसे कुछु नै लेके ओइने हुँकार नाउँक लग यात्रामे निक्रलक हुइतैँ |
\v 8 तबेकमारे असिन मनैनहे सेवा-सत्कार करे परत, ताकि हम्रे सत्यतामे सहकर्मी बने सेकी |
\v 9 मै मण्डलीहे कुछु बात लिखल रहूँ, पर तुहुरीनमे भारी हुई खोज्ना डियोत्रिफस मोरिक अधिकार स्वीकार नै करत |
\v 10 तबेकमारे जब मै अइथुँ, उ करे भिरल कामहुँक्रीहिनके बात उथैम | हमार विरुद्धमे उ खराबी वचन बोल्ती नेगत | ओत्रैमे सन्तुष्ट नै होके उ भैयन स्वागत करना इन्कार करत, और ओइन्हे स्वागत करे चहुइयनहे फेन रोकत, और ओइन्हे मण्डलीमेसे निकार देहत |
\v 11 प्रिय हो, खराबीक अनुसरण ना करो, पर भलाइक अनुकरण करो | जे भलो करत, उ परमेश्वरके हो, जे खराबी करत, उ परमेश्वरहे नै देखल हो |
\v 12 डेमेत्रियसके लग ते सक्कु मनैहुँक्रे गवाही देहल बताँ, और सत्य फेन वहे गवाही देहत | हम्रे फेन गवाही देथि, और तैँ जन्थे कि हमार गवाही सत्य बा |
\v 13 मै बहुत बात लिखे परना रहे, पर मसी और कलम लेके उ तुहिन्हे लिखे मै नै चहथुँ |
\v 14 पर तुहिन्हे झत्ति भेटना आशा करतुँ, और हम्रे आमनेसामने भेटके बात करबि |
\v 15 तुहिन्हे शान्ति मीले | सक्कु संघरियनसे तुहिन्हे अभिवादन | संघरियन नाउँ लेके अभिवादन देऊ |
