\id 1JN - Devgarhia New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h यूहन्नक शुरुक पत्र
\toc1 यूहन्नक शुरुक पत्र
\toc2 १ यूहन्ना
\mt1 1 JOHN
\mt1 १ यूहन्ना
\c 1
\s जीवनके वचन
\p
\v 1 जीवनके उ वचनके बिषयमे, जोन शुरुसे रहे, जोन हम्रे सुनल बती, और जोन हमारे आँखीलेके हम्रे देखल बती, जोन हम्रे हेर्ली और अपन हाँथेलेके छुली ।
\v 2 उ जीवन देखा परल, तब् हम्रे देख्ली और हम्रे गवाही देथी, और तुहुरिनके उ अनन्त जीवनके खबर सुनैथी, जोन बाबक थेन रहे, और हमार थेन देखा परल ।
\v 3 हम्रे ज्या देखल और सुनल बती, ऊ वहे हो, वहे हम्रे तुहुरिन्हे सुनैथी, ताकि हमारसँग तुहुरिनके सङ्गति होए । हमार संगति बाबा और हुँकार छावा येशू ख्रीष्टके सँग बा |
\v 4 हम्रे यी बात यी कारणसे लिखती, कि हमार आनन्द पूरा होए |
\s ज्योतिमे नेंग्ना
\p
\v 5 जोन सन्देश हम्रे हुँकार थेनसे सुन्ली और तुहुरिन्हे सुनैथी, ऊ यहे हो, कि परमेश्वर ज्योति हुईताँ, और हुँकारमे एकथो फेन अंधार नै हो |
\v 6 यदि हुँकार सँग हमार सङ्गति बा कहिके हम्रे कथी कलेसे, हम्रे थग्थी और सत्यमे नै चल्थी |
\v 7 पर ऊ ज्योतिमे रहल हस यदि हम्रे फेन ज्योतिमे नेंग्थी कलेसे, एक जहनके दोसर जहनसे हमार सङ्गति हुईत, और हुँकार छावा येशूक खुनसे हम्रिहिनहे पापसे शुद्ध पारत |
\v 8 यदि हमारमे पाप नै हो कहिके हम्रे कथी कलेसे हम्रे अपनेहे धोखा देथि, और हमारमे सत्य नै रहत |
\v 9 यदि हम्रे अपन पाप स्वीकार कर्बी कलेसे ऊ हमार पाप क्षमा करदेथाँ, और सक्कु अधर्मसे हम्रिहिनहे शुद्ध परथाँ, काकरेकी ऊ विश्वासयोग्य और धर्मी बताँ |
\v 10 यदि हम्रे पाप नै करल हुईती कहिके कथी कलेसे हम्रे हुँकिनहे झुटा बनैथी, और हुँकार वचन हमारमे नै रहत |
\c 2
\p
\v 1 मोरिक छुटी-छुटी लरको, तुहुरे पाप नै करो कहिके मै यी बात तुहुरिन्हे लिखतुँ | पर कोनो मनैया पाप करल कलेसे फेन बाबक थेन हमार पक्षमे बोलदेहुइया एकजे बताँ, अथवा धार्मिक येशू ख्रीष्ट |
\v 2 ऊ हमार पापके लग प्रायश्चित हुईताँ, और हमार लग किल नै हो, पर सारा संसारके पापके लग फेन |
\v 3 यदि हम्रे हुँकार आज्ञापालन कर्ली कलेसे यहिएसे हम्रे जाने सेक्थी, कि हम्रे हुँकिनहे चिहिन्थी |
\v 4 जे "मै हुँकिनहे चिहिन्थुँ" कहत, पर हुँकार आज्ञा उल्लङघन करत, ऊ झुटा हो, और ओकरमे सत्य नै हो |
\v 5 पर जे हुँकार वचन पालन करत, ओकरमे परमेश्वरप्रतिक प्रेम जात्तिके सिद्द हुइल रहत | हम्रे हुँकारमे बती कना बातमे यम्नेहेँसे पक्का हुईथी |
\v 6 हुँकारमे रथुँ कना मनैया अप्निहीँ फेन हुँकार चालअनुसार चले परत |
\v 7 हे प्रियहुँकरे, मै तुहुरिन्हे कोनो लावा आज्ञा नै हो, पर वहे पुरान आज्ञा लिखतुँ, जोन शुरुएसे तुहुरिनके सँग रहे | यी पुरान आज्ञा तुहुरिनके सुनले वचन हो |
\v 8 तभुन फेन मै तुहुरिन्हे एकथो लावा आज्ञा लिखतुँ, जोन हुँकारमे और तुहुरिनकेमे सही बा, काकरेकी अन्धकार बितता, और सच्चा ज्योति आग्गिहिँसे चम्कता |
\v 9 जे मै ज्योतिमे बतुँ कहिके कहत पर अपन भैयाहे घृणा करत, ऊ अभिन फेन अन्धकारेमे बा |
\v 10 जे अपन भैयाहे प्रेम करत, ऊ ज्योतिमे रहत, और ओकरमे ठक्कर खैना कारण नै रहत |
\v 11 पर जे अपन भैयाहे घृणा करत, ऊ अन्धकारमे रहत, और अंधारमे नेँगत, और ऊ कहाँ जाईता, उ नै जानत, काकरेकी अन्धकार उहिहे आँधर बनाइल रहत |
\v 12 मोरिक छुटी-छुटी लरको, मै तुहुरिन्हे लिखतुँ, काकरेकी हुँकार नाउँक कारण तुहुरिनके पाप क्षमा हुइल बा |
\v 13 हे बाबाहुँकरे, मै तुहुरिन्हे लिखतुँ, काकरेकी शुरुएसे रहुइयाहे तुहुरे चिहिन्थो | जवानहुँकरे, मै तुहुरिन्हे लिखतुँ, काकरेकी तुहुरे ऊ दुष्टहे जितल बतो | मारिक छुटी-छुटी लरको, मै तुहुरिन्हे लिखतुँ, काकरेकी तुहुरे बाबाहे चिन्हल बतो |
\v 14 बाबाहुँकरे, मै तुहुरिन्हे लिखतुँ, काकरेकी शुरुएसे रहुइयाहे तुहुरे चिहिन्थो | जवानहुँकरे, मै तुहुरिन्हे लिखतुँ, काकरेकी तुहुरे टग्रा बतो, और परमेश्वरके वचन तुहुरिनकेमे रहत, और तुहुरे उ दुष्टहे जितल बतो |
\s संसारहे प्रेम नै करना
\p
\v 15 संसारहे वा संसारमे रहल कोनो फेन चिजहे प्रेम नै करो | यदि कोनो मनैया संसारहे प्रेम करत कलेसे बाबक प्रेम ओकरमे नै रहत |
\v 16 काकरेकी संसारमे रहल सक्कु चीज, अर्थात शरीरके अभिलाषा, आँखीक अभिलाषा, जीवनके घमण्ड बाबक थेनसे नै आइल, पर संसारमेसे आइल |
\v 17 संसार बित्जाई और ओकर अभिलाषा फेन बित्जाई, पर परमेश्वरके इच्छा पूरा करुइया भर सदादिनके लग पलिरही |
\s ख्रीष्ट विरोधीनके बारेमे चेतावनी
\p
\v 18 हे लरको, अन्तिम समय यहे हो | ख्रीष्टके विरोधी आइता कना बात तुहुरे सुनल बतो | आब ख्रीष्ट विरोधी बहुत्ते आइल बताँ | तबेकमारे हम्रे जन्थी, कि यी अन्तिम समय हो |
\v 19 ओइने हमारिक थेनसे निकरगैलाँ, काकरेकी ओइने हमार नै रहिँत | यदि ओइने हमार रताँ कलेसे ओइने हमारे सँग रताँ, पर ओइने सक्कु जाने हमार नै रहिँत कना बात जनाईक लग ओइने निकरगैलाँ |
\v 20 पर तुहुरिनके अभिषेक महापवित्रसे हुइल, और तुहुरे सक्कु जाने सत्यहे जन्थो |
\v 21 तुहुरे सत्यहे नै जन्थो कहिके मै नै लिख्नु, पर कोनो फेन झूट सत्यमेसे नै आइत कहिके तुहुरे जन्लक वरसे मै तुहुरिन्हे लिखलतुँ |
\v 22 झूठा के हो? झूठा उ हो, जे येशूहे ख्रीष्ट नै हुईताँ कहिके कहत | पिता और पुत्रहे जे इन्कार करत, ख्रीष्ट विरोधी वहे हो |
\v 23 छावाहे इन्कार करुइयकमे बाबा नै हो | जे छावाहे स्वीकार करत, ओकर सँग बाबा बा |
\v 24 जोन बात तुहुरे शुरुएसे सुनल बतो, उ तुहुरिनकेमे पलिरहे | यदि शुरुसे सुनल उ बात तुहुरिनकेमे पलिरही कलेसे तुहुरे पिता और पुत्रमे रहबो |
\v 25 ऊ हम्रिहिनहे ज्या प्रतिज्ञा करलाँ उ हो- अनन्त जीवन |
\v 26 तुहुरिन्हे छल करुइयनके विषयमे यी बात मै तुहुरिन्हे लिखतुँ |
\v 27 तुहुरे हुँकार थेनसे भेटाइल अभिषेक तुहुरिनकेमे पलिरहत, और तुहुरिन्हे सिखाई परना केक्रो आवश्यकता नै परी | पर हुँकार अभिषेकसे तुहुरिन्हे सक्कु बातके विषयमे सिखाईट, और उ अभिषेक सच्चा बा, उ बनावटी नै हो | यी अभिषेक तुहुरिन्हे सिखाइल बमोजिम ख्रीष्टमे पलिरहो |
\s परमेश्वरके लरका
\p
\v 28 हे छुटी-छुटी लरको, हुँकारमे पली रहोहो, ताकि जब ऊ प्रकट हुईहीँ तब् हमारमे हिम्मत होए, और हुँकार आगमनमे हुँकार सामुन्ने हमार लाज ना होए |
\v 29 ऊ धार्मिक बताँ कना बात यदि तुहुरे जन्बो कलेसे यी बात तुहुरिन्हे पक्का होए, कि धार्मिक काम करुइया हरेक परमेश्वरमे जन्मल रहत |
\c 3
\p
\v 1 हेरो, बाबा हम्रिहिनहे कोन मेरके करल बा, कि हम्रे परमेश्वरके सन्तान कहलाई, और जात्तिके हुईती फेन | तबेकमारे ते संसार हम्रिहिनहे नै चिन्हत, काकरेकी ऊ हुँकिनहे नै चिन्हल |
\v 2 प्रियहुँकरे, अब्बा हम्रे परमेश्वरके सन्तान हुईती, और हम्रे का हुईबी, उ अभिनसम प्रकट नै हुइल हो | अतरा जन्थी, कि जब ऊ प्रकट हुइहीँ, तब् हम्रे हुँकारे हस होजैबी | काकरेकी ऊ जसिन बताँ हम्रे हुँकिनहे ओस्तेहेँ देख्बी |
\v 3 और जसिन ऊ पवित्र बताँ, हुँकारमे यी आशा धरुइया हरेक मनैया अपनहे पवित्र बनाईट |
\v 4 पाप करुइया हरेक जाने व्यवस्था भङ्ग करत | पाप ते व्यवस्था भङ्ग हो |
\v 5 पापहे अपनसँग लैजाइक लग ऊ प्रकट हुइल रहिँत कना बात तुहुरे जन्थो | और हुँकारमे कोनो पाप नै हो |
\v 6 हुँकारमे रहुइया केऊ फेन पाप नै कर्ती रहत | पाप कर्ती रहुइया केऊ हुँकिनहे ना देखल बा ना ते चिन्हल बा |
\v 7 हे छुटी लरको, कोनो मनैया तुहुरिन्हे छल करे नै पाए | जे ठीक काम करत, ऊ धार्मिक हो, जसिके ऊ धार्मिक बताँ |
\v 8 जे पाप करत उ दियाबलसके हो | काकरेकी दियाबलस ते शुरुएसे पाप कर्ती आइल बा | दियाबलसके कामहे नष्ट पारक लग परमेश्वरके छावा प्रकट हुईलाँ |
\v 9 परमेश्वरमेसे जन्मल केऊ फेन पाप कर्ती नै रहत, काकरेकी ऊ परमेश्वरसे जन्मलक हो |
\v 10 परमेश्वरके सन्तानके हो और दियाबलसके सन्तानके हो, यम्नेहेँसे जाने सेक्जाईट- ठीक काम नै करुइया व्यक्ति परमेश्वरके सन्तान नै हो, और ऊ व्यक्ति फेन नै हो जे अपन दादू-भैयनहे प्रेम नै करत |
\s पारस्परिक प्रेम
\p
\v 11 तुहुरिनके शुरुएसे सुनल सन्देश यहे हो, "हम्रे एकजे दोसर जहनहे प्रेम करे परत |"
\v 12 कयिन हस नै होऊ, जे शैतानके रहे | ऊ अपन भैयाहे मुवाँदेहल | ऊ अपन भैयाहे काकरे मुँवाइल? काकरेकी ओकर अपन काम दुष्ट रहिस, और ओकर भैयक काम भर धार्मिक रहिस |
\v 13 हे भैयो, संसार तुहुरिन्हे घृणा करी ते अचम्म नै मानो |
\v 14 हम्रे जन्थी, कि हम्रे ते मृत्युसे पार होके जीवनमे आगिल बती, काकरेकी हम्रे अपन दादू-भैयाहे प्रेम करथी | जे प्रेम नै करत, ऊ मृत्युमे पलिरहत |
\v 15 अपन दादू-भैयाहे घृणा करुइया हरेक हत्यारा हो, और कोनो फेन हत्यारक सँग अनन्त जीवन नै रहत कना बात तुहुरिन्हे पतै बा |
\v 16 यम्नेहेँसे प्रेम का हो कहिके हम्रे जाने सेक्थी, कि ऊ हमार लग अपन प्राण दैदेलाँ | हम्रे फेन अपन दादू-भैयनके लग अपन प्राण देहे परत |
\v 17 केक्रो थेन संसारके धन-सम्पत्ति बा, तभुन फेन अपन दादू-भैयनहे खाँचोमे परल देख्लेसे ओइनकेमे अपन मन नै सोगाइत कलेसे, परमेश्वरके प्रेम कसिक ओकरमे रही?
\v 18 छुटी-छुटी लरको, वचन और बोलीलेके किल हम्रे प्रेम नै करके, पर काम और सत्यातासे प्रेम करी |
\v 19 यिहिएसे हम्रे जाने सेक्थी कि हम्रे सत्यक हुईती, और असिके हुँकार आघे हमार मनहे ढाढ़स देहे सेक्बी |
\v 20 जब हमार मन हम्रिहिनहे दोष लगाईट, हम्रे जन्थी परमेश्वर हमार मनसे भारी हुईताँ, और ऊ सक्कु बात जन्थाँ |
\v 21 प्रियहुँक्रे, हमार मन हम्रिहिनहे दोष नै लगाईं कलेसे परमेश्वरके आघे हम्रिहिनहे साहस हुईट |
\v 22 हम्रे ज्या मंग्थी, उ चीज हम्रे हुँकार थेसे भेटैथी, काकरेकी हम्रे हुँकार अह्राइल मन्थी, और हुँकिनहे मन परना काम करथी |
\v 23 हुँकार आज्ञा यहे हो, कि हम्रे हुँकार छावा येशू ख्रीष्टके नाउँमे विश्वास करे परत, और ऊ हम्रिहिनहे अह्राईल हस एकजे दोसर जहनहे प्रेम करे परत |
\v 24 हुँकार आज्ञापालन करुइया सक्कु जाने हुँकारेमे रथाँ, और ऊ ओइनकेमे रथाँ | ऊ हम्रिहिनहे देहल पवित्र आत्माद्वारा हम्रे जन्थी, कि ऊ हमारिकमे पलिरथाँ |
\c 4
\s आत्माहुँक्रीहिनके जाँच
\p
\v 1 प्रियहुँकरे, सक्कु आत्माहे विश्वास नै करो, पर आत्माहुँकरे परमेश्वरमेसे आइल हुईताँ कि नै हुईताँ कहिके ओइनके जाँच करो | काकरेकी बहुत्ते झुटा अगमवक्ताहुँक्रे यी संसारमे निकरगैल बताँ |
\v 2 यम्नेहेँसे तुहुरे परमेश्वरके आत्माहे चिहिन्थो: हरेक आत्मा जे येशू ख्रीष्ट शरीरमे अइलाँ कहिके स्वीकार करत, ऊ परमेश्वरमेसे हो |
\v 3 येशूहे स्वीकार नै करुइया हरेक आत्मा परमेश्वरमेसे नै हो, पर उ ख्रीष्ट विरोधिक आत्मा हो; जेकर विषयमे तुहुरे सुनसेकल बतो कि "ऊ आई" | आब ऊ यी संसारमे आसेकल बा |
\v 4 मोरिक छुटी-छुटी लरको, तुहुरे भर परमेश्वरके हुईतो, और ओइनकेमे विजय होसेकल बतो | काकरेकी जे तुहुरिनकेमे बताँ, ऊ संसारमे रहुइयासे भारी बताँ |
\v 5 ओइने संसारके हुईताँ, तबेकमारे ओइने संसारेके बात बत्वैथाँ, और संसार ओइनके बात सुनत |
\v 6 हम्रे ते परमेश्वरके हुईती | जे परमेश्वरहे चिन्हत ऊ हमार बात सुनत, और जे परमेश्वरके नै हो, ऊ हमार बात नै सुनत | यम्नेहेँसे हम्रे सत्यक आत्मा और भ्रमके आत्माहे चिहिन्थी |
\s परमेश्वरके प्रेम और हमार प्रेम
\p
\v 7 प्रियहुँक्रे, हम्रे एकजे दोसर जहनसे प्रेम करी, काकरेकी प्रेम परमेश्वरके थेनसे आइत | जे प्रेम करत ऊ परमेश्वरसे जन्मलक हो, और परमेश्वरहे चिन्हत |
\v 8 प्रेम नै करुइया परमेश्वरहे नै चिन्हत, काकरेकी परमेश्वर प्रेम हुईताँ |
\v 9 परमेश्वरके प्रेम हमार बिच्चेम असिके प्रकट हुइल, कि ऊ अपन एकलौते छावाहे संसारमे पठैलाँ, ताकि छावा द्वारा हम्रे जिए सेकी |
\v 10 प्रेम यम्नेहेँ बा, कि हम्रे परमेश्वरहे प्रेम नै कर्ली, पर ऊ हम्रिहिनहे प्रेम करलाँ, और हमार पापके प्रायश्चित हुइक लग अपन छावाहे पठैलाँ |
\v 11 प्रियहुँकरे, यदि परमेश्वर हम्रिहिनहे असिके प्रेम करलाँ कलेसे, हम्रे फेन एक-दोसर जहनसे प्रेम करे परत |
\v 12 परमेश्वरहे केऊ कबु देख्ले नै हो | यदि हम्रे एक-दोसर जहनसे प्रेम कर्बी कलेसे परमेश्वर हमारमे रथाँ, और हुँकार प्रेम हमारमे सिद्द होजाईट |
\v 13 ऊ हम्रिहिनहे अपन आत्मामेसे देहल बताँ, और यक्रेहेमारे हम्रे जन्थी कि हम्रे हुँकारमे रथी और ऊ हमारमे रथाँ |
\v 14 हम्रे देखल बती, और गवाही देथि, कि बाबा अपन छावाहे संसारके मुक्तिदाता हुई पठाइल बताँ |
\v 15 जे येशूहे परमेश्वरके छावा हुईताँ कहिके स्वीकार करत, ओकरमे परमेश्वर रथाँ, और ऊ भर परमेश्वरमे |
\v 16 असिके हमारमे रहल परमेश्वरके प्रेम हम्रे जन्थी और विश्वास करथी | परमेश्वर प्रेम हुईताँ, और जे प्रेममे रहत ऊ परमेश्वरकेमे रहत, और परमेश्वर ओकरमे रथाँ |
\v 17 न्यायक दिनके लग हम्रे पूरा भरोसक सँग बैठे सेकी कहिके प्रेम यम्नेहेँ हमारमे सिद्द होजाईट | काकरेकी ऊ जसिन बताँ हम्रे फेन यी संसारमे ओस्तेहेँ बती |
\v 18 प्रेममे डर नै रहत, पर सिद्द प्रेम डरहे हटादेहत | काकरेकी डरके सम्बन्ध ते दण्डसे रहत, और जे डराईत प्रेममे ऊ सिद्द नै हुइल रहत |
\v 19 हम्रे प्रेम करथी, काकरेकी आघे ऊ हम्रिहिनहे प्रेम करलाँ |
\v 20 यदि केऊ "मै परमेश्वरहे प्रेम करथुँ" कहत, पर अपन भैयाहे घृणा करत कलेसे ऊ झुट हो, काकरेकी अपन देखल अपन भैयाहे प्रेम नै करुइया नै देखल परमेश्वरहे प्रेम करे नै सेकी |
\v 21 हम्रे हुँकार थेनसे यहे आज्ञा भेटाइल बती, कि जे परमेश्वरहे प्रेम करत ऊ अपन भैयाहे फेन प्रेम करे |
\c 5
\s परमेश्वरके छावकमे विश्वास
\p
\v 1 येशूए ख्रीष्ट हुईताँ कहिके विश्वास करुइया हरेक परमेश्वरके लरका हो | जे बाबाहे प्रेम करत ऊ हुँकार छावाहे फेन प्रेम करत |
\v 2 जब हम्रे परमेश्वरहे प्रेम करथी और हुँकार आज्ञापालन करथी, तब् यिहिएसे जन्थी, कि हम्रे परमेश्वरके सन्तानहे प्रेम करथी |
\v 3 परमेश्वरके प्रेम यहे हो कि हम्रे हुँकार आज्ञापालन करथी, और हुँकार आज्ञा नोदुर नै हो |
\v 4 काकरेकी परमेश्वरसे जन्मलक हरेक संसारके उप्पर विजय भेटाईट, और संसारहे जितुइया हमार विश्वास हो |
\v 5 संसारके उप्पर विजय किहिहे मिलत? उहिएहे मिलत, जे येशू ख्रीष्ट परमेश्वरके छावा हुईताँ कहिके विश्वास करत |
\v 6 ऊ वहे हुईताँ, जे पानी और खुनसे अइलाँ, अर्थात येशू ख्रीष्ट, जे पानीसे किल नै होके, पर पानी और खुनसे अइलाँ |
\v 7 गवाही देहुइया ते पवित्र आत्मा हुईताँ, काकरेकी पवित्र आत्मा सत्य हुईताँ |
\v 8 काकरेकी गवाही देहुइयन तीनथो बताँ, अर्थात पवित्र आत्मा, पानी और खुन, और तीनु सक्कु बातमे सहमत बताँ |
\v 9 यदि हम्रे मनैयक गवाही ग्रहण करथी कलेसे परमेश्वरके गवाही आउर बहरके बा | काकरेकी यहे परमेश्वरके गवाही हो, जोन गवाही ऊ अपन छावक विषयमे देहल बताँ |
\v 10 जे परमेश्वरके छावकमे विश्वास करत, ओकर मनमे यी बातके गवाही रहत | परमेश्वरमे विश्वास नै करुइया हुँकिनहे झुटा बनाइल रहत | काकरेकी परमेश्वर अपन छावक विषयमे गवाहिमे ऊ विश्वास नै करल रहत |
\v 11 गवाही भर यहे हो, कि परमेश्वर हम्रिहिनहे अनन्त जीवन देलाँ, और यी जीवन हुँकार छावकमे बा |
\v 12 जेकरसँग छावा बा, ओकर सँग जीवन बा, जेकरसँग परमेश्वरके छावा नै हो, ओकर सँग जीवन नै हो |
\s अन्तिम सन्देश
\p
\v 13 तुहुरे अनन्त जीवन भेटाइल बतो कना बात जानो कना कारणसे परमेश्वरके छावक नाउँमे विश्वास करुइया तुहुरिन्हे यी चिट्ठी लिखतुँ |
\v 14 परमेश्वरमे हमार पूरा भरोसा बा कि हुँकार इच्छाबमोजिम ज्या फेन मंग्लेसे ऊ हमार बात सुन्थाँ |
\v 15 हम्रे प्रार्थनामे ज्या फेन मंग्लेसे परमेश्वर सुन्थाँ कना हम्रे जन्थी कलेसे, यी फेन जन्थी कि हुँकिनसे हम्रे ज्या माँगल बती ऊ हम्रे भेटाइल बती |
\v 16 यदि केऊ अपन भैयाहे पाप करत देखत, और ऊ पाप मृत्युमे पुगैनाँ नै हो कलेसे, ऊ अपन भैयक लग परमेश्वरसे प्रार्थना करदेहे परत, और जेकर पाप मृत्युमे पुगैनाँ मेरके नै हो, उहिहे परमेश्वर जीवन देथाँ | पर असिन पाप फेन रहत, जोन मृत्युमे पुगादेहत, जेकर लग केऊ बिन्ती करदेहे परत कहिके मै नै कहम |
\v 17 सक्कु अधर्म पाप हो, पर असिन पाप फेन रहत जेकर फल मृत्यु नै रहत |
\v 18 परमेश्वरमे सृजलक केऊ फेन पाप कर्ती नै रहत, पर परमेश्वरके छावा उहिहे सुरक्षित धारत, और दुष्ट उहिहे छुए नै सेकत |
\v 19 हम्रे जन्थी, हम्रे परमेश्वरके हुईती, और सारा संसार ऊ दुष्टके अधीनमे परल बा |
\v 20 हम्रे जन्थी, कि परमेश्वरके छावा आगिल बा, जे सत्य बा | हुँकिनहे चिन्हे सेकी कहिके ऊ हम्रिहिनहे बुद्धि देले बताँ | जे सत्य बा, हम्रे हुँकारेमे बती, अर्थात हुँकार छावा येशू ख्रीष्टमे | वहे सच्चा परमेश्वर और अनन्त जीवन हुईताँ |
\v 21 छुटी-छुटी लरको, अपन-अपनहे मूर्तिनसे बँचाके धारो |
