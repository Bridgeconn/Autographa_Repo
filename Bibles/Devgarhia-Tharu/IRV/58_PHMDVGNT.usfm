\id PHM - Devgarhia New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h फिलेमोनहे पावलके पत्र
\toc1 फिलेमोनहे पावलके पत्र
\toc2 फिलेमोन
\mt1 Philemon
\mt1 फिलेमोन
\c 1
\p
\v 1 ख्रीष्ट येशूके कैदी पावल और हमार भैया तिमोथीसे,
\v 2 हमार प्रिय सहकर्मी फिलेमोन, हमार बाबू अप्फिया और हमार संघरिया- सिपाही अर्खिप्पस, और तोहाँर घरक मण्डलीहे:
\v 3 तुहुरिन्हे अनुग्रह और हमार बाबा परमेश्वर और प्रभु येशू ख्रीष्टसे शान्ति !
\s धन्यवाद ज्ञापन और प्रार्थना
\p
\v 4 मोरिक प्रार्थनामे जब मै तुहुरिन्हे सम्झथुँ तब् मै मोरिक परमेश्वरहे रोज धन्यवाद देथु,
\v 5 काकरेकी प्रभु येशूक उप्परके तोहाँर विश्वासके विषयमे और सन्त हुँक्रीहिनकेमे तोहाँर प्रेमके विषयमे सुन्थुँ |
\v 6 मै प्रार्थना करतुँ कि तोहाँर विश्वासके सहभागितासे ख्रीष्टमे रहल हमार सक्कु मजा बातके ज्ञानके बह्राईसेकित |
\v 7 मोरिक भैया, तोहाँर प्रेमसे मै बहुत आनन्द और सान्त्वना भेटाइल बतुँ, काकरेकी तुहुरिनसे सन्तहुँक्रीहिनके हृदय फेन ताजा हुइल बतैँ |
\s ओनेसिमसके लग पावलके बिन्ती
\p
\v 8 तुहुरिन्हे काकरे परी, वहे करक लग आज्ञा देहक लग ख्रीष्टमे महिन्हे साहस बा तबफेन,
\v 9 प्रेमके खातिर मै तुहुरिन्हे बरु अनुरोध करे चहथुँ - मै, बुह्राइल पावल, और अब्बे ख्रीष्ट येशूक कैदी-
\v 10 मोरिक छावा ओनेसिमसके लग मै निवेदन करतुँ, जेकर लग मोरिक कैदी अवस्थामे मै बाबा बनल बतु |
\v 11 उ आघे तोहाँर लग बेकम्मा रहिँत, पर अब्बे तोहाँर लग और मोरिक लग फेन काम लग ना हुइल बा |
\v 12 मै उहिन्हे, ज्या मोरिक अपन हृदयक टुक्रा हो, तोहाँरिक थेन घुमाके पथाइतुँ |
\v 13 उहिन्हे मोरिक सँग धरना मै खुशी हुईने रहूँ, काकरेकी सुसमाचारके लग मोरिक बन्दी अवस्थामे तोहाँर सट्टामे उ मोरिक सेवा करे सेकना रहे,
\v 14 पर तोहाँर अनुमति बिना मै कुछु करना नै चहथुँ, ताकि तोहाँर भलाई करकापसे करलक ना होए, पर तोहाँरिक अपने स्वइच्छासे करलक होए |
\v 15 शायद तुहिन्से कुछु समयक लग उ अल्गे हुइल रहे, ताकि उ सदादिनके लग तोहाँर सँग रहे सेकिँत -
\v 16 आब ओसिक कमारा जस्ते नै हो, पर कमारासे फेन धेउर, प्रिय भैया जस्ते, विशेष करके मोरिक लग, पर झन धेउर शरीरमे और प्रभुमे समेत, तोरिक लग |
\v 17 तबेकमारे यदि तुँ महिन्हे अपने साझेदार सम्झठो कलेसे मोरे जस्ते उहिन्हे ग्रहण करो |
\v 18 यदि उ तुहुरिन्हे कुछु खराबी करले बा कलेसे फेन, अथवा कुछु बातके ऋणी बा कलेसे, उ मोरिक हिसाबमे धारदेउ |
\v 19 मै पावल, अपने हाँथसे यी लिखतुँ | उ ऋण मै अप्निहीँ तीर देहम | तुहुरिन्हे कटी रहे नै परी, कि अपन लग फेन तुँ मोरिक ऋणी बतो |
\v 20 प्रिय भैया, तुहिन्से प्रभुमे कुछु फाइदा पाऊँ कना मै चहथुँ | ख्रीष्टमे मोरिक हृदय फेन ताजा बनादेऊ |
\v 21 तोहाँर आज्ञा पालनमे भरोसा धारके मोरिक मागलसे फेन धेउर करबो कहिके मै तुहुरिन्हे लिखतुँ |
\v 22 ओक्रेहे सँग मोरिक लग एकथो पहुना कोठा ठीक पारके धार देऊ, काकरेकी तोहाँर प्रार्थनासे मै फेन तोहाँर थेन आई भेतैम कि कना आशा करतुँ |
\v 23 येशू ख्रीष्टमे मोरिक संघरिया- कैदी इपाफ्रास तुहुरिन्हे अभिवादन पठाइल बा |
\v 24 ओस्तेके सहकर्मी मर्कूस, अरिस्तार्खस, डेमास और लूका फेन |
\v 25 प्रभु येशू ख्रीष्टके अनुग्रह तुहुरिनके आत्माके सँग रहे |
