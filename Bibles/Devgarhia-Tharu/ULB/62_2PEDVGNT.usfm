\id 2PE - Devgarhia New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h पत्रुसके दोसुर पत्र
\toc1 पत्रुसके दोसुर पत्र
\toc2 २ पत्रुस
\mt1 2 Peter
\mt1 २ पत्रुस
\c 1
\p
\v 1 येशू ख्रीष्टके दास और प्रेरित सिमोन पत्रुस हमार परमेश्वर और मुक्तिदाता येशू ख्रीष्टके धार्मिकतामे हमार जसीन अनमोल विश्वास प्राप्त करुईया हुँक्रीहिनहे |
\v 2 परमेश्वरके और येशू हमार प्रभुक ज्ञानमे अनुग्रह और शान्ति तुहुरिनकेमे बहरती जाए |
\s ख्रीष्टके बोलावत और चुनाव
\p
\v 3 अपन महिमा और श्रेष्ठता द्वारा हम्रिहिन बलुइयाहे हम्रे चिन्हल हुईलक वरसे परमेश्वरके दिब्य शक्ति ओहोँरसे जीवन और भक्तिक लग हम्रिहिन चहना सक्कु चीज उहाँ देले बताँ |
\v 4 यिहिएसे उहाँ हम्रिहिन हुँकार अनमोल और महान वाचा देले बतैँ, कि यी संसारके खराब इच्छासे अइना भ्रष्ततासे उमुक्के तुहुरे ईश्वरीय स्वभावके सहभागी होजाऊ |
\v 5 तबेकमारे सक्कु मेरके प्रयत्न करके, अपन विश्वासमे सद्गुण, और सद्गुण मे ज्ञान थपो |
\v 6 ज्ञानमे आत्म संयम, आत्मा संयममे आशा-आशामे भक्ति |
\v 7 भक्तिमे भ्रातृ-स्नेहमे माया थपहो |
\v 8 काकरेकी यी बातसे तुहुरिनमे बहुत बात कलेसे हमार प्रभु येशू ख्रीष्टके ज्ञानमे यी बातसे तोहन्हे बेकम्मा और निष्फल हुइनासे बचैहिँ |
\v 9 काकरेकी यी बातमे अभाब हुइल मनैहुँक्रे पुरान पापसे शुद्ध हुइल बिसरके अन्ध्रा और दूरके बात नै देखल जस्ते बातैँ |
\v 10 तबेकमारे भैयाहुँक्रिहिन्हे, तोहोन्हे बलैलक और चुन्लक पक्का करक्लाक अभिन जोसिला होओ | काकरेकी यी बात करलेसे तुहुरे कबु नै ढनमनै बो |
\v 11 काकरेकी अस्तेके हमार प्रभु और मुक्तिदाता येशू ख्रीष्टके अनन्त राज्यक भित्तर तुहुरिन्हे बहुत स्वागतसाथ जाइमिली |
\s धर्मशास्त्रक अगमवाणी
\p
\v 12 तबेकमारे यी बात मै तुहुरिन्हे एकदम समझैथुँ ना ते तुहुरे यी सक्कु जन्थो, और तुहुरिनकेमे रहत सत्यतामे तुहुरे पक्का बतो,तुहुरिन्हे सम्झना करैती सचेत पारक लग मै उचित मन्ने रहूँ |
\v 13 जबसम मै यी शरीरमे बतुँ, तुहुरिन्हे सम्झना करैती सचेत पारक्लाग मै उचित मन्ले रहूँ |
\v 14 काकरेकी मै जन्ले रहूँ, हमार प्रभु येशू ख्रीष्ट महिन्हे देखादेले बताँ, कि मोरिक यी शरीर छोरना बेला झत्ते आईता |
\v 15 मोरिक मृत्युक पाछेफे तुहुरे यी बाट हे कोनो फेन समयमे सम्झे सेको कहिके मै प्रयास करबुँ |
\v 16 काकरेकी हम्रे तुहुरिन्हे हमार प्रभु येशू ख्रीष्टके महाशक्ति और आगमनके समाचार देहेबेर चलाकी जस्ते बनाइल दन्ते कथाके हम्रे देखासेकी नै कर्ली, पर हुँकार भैवब प्रत्यक्ष देखुइया हम्रे साँची हुईती |
\v 17 उहाँ परमेश्वर बाबासे आदर और महिमा प्राप्त करलैँ, जब ऊ तेजस्पी महिमामेसे एकथो वाणी निकरके आईल, यी मोरिक प्रिय  छावा हो, जिहिसे मै गजब  खुशी बतुँ | ''
\v 18 ऊ पवित्र डँरवामे हम्रे हुँकार सँग रहेबेर स्वर्गसे आईल ऊ वाणी हम्रे अप्निहीँ सुन्ले रही |
\v 19 हमारसँग रहुईया अगमवक्ताहुँक्रीहिनके वचन अभिन पक्का हुइल बात झिसमिसे ओजरार नै हुइनासे और तुहुरिनके हृदयमे बिहानके तोरैयाँ नैउठत सम् अन्धकारमे बरती रहल दिया जस्ते तुहुरे यी वचनहे ध्यान देबोते मजा करबो |
\v 20 सबसे पहिले तुहुरे यी बुझ परत, कि पवित्र धर्मशास्त्र कौनो अगमवाणी व्यक्तिगत व्याख्याके विषयमे नै हो ।
\v 21 काकरेकी मनैनके इच्छा ओहोँरसे कोनो अगमवाणी नै आइल, पर पवित्र आत्मासे प्रेरणा भेटाके मनैहुँक्रे परमेश्वरके तरफसे बोल्लैँ |
\c 2
\s झूठा शिक्षकहुँकरे और ओइनके विनाश
\p
\v 1 जसिके इस्राएलीहुँक्रीहिनके बिचमे झुटा अगमवक्ताहुँक्रे फेन रहिँत, ओस्तेके तुहुरिनके बिच्चेमेफे झुटा शिक्षकहुँक्रे खड़ा हुईहीँ यने चुप्पेसे विनाश करुइया झुटा शिक्षा नन्हिँ, यहाँसम कि ओइन्हे उद्दार करुइया स्वामीहे फेन ओइने इन्कार करहीँ और अपन उप्पर झत्तेहेँ विनाश ननही
\v 2 और बहुत जाने ओइनके विलासी आचरणके जस्ते करहीँ और ओइनके कारण सत्यक दगरके बदनाम हुई |
\v 3 लोभके वशमे परके ओइने झुटा बाट बनाके तुहुरिनसे फाइदा उठैहीँ, ओइनके दण्डके बाट आग्गेहेँसे निर्णय हुइल बा, और ओइनके विनाशके बात जागले बा |
\v 4 स्वर्गदूत फेन पाप करल ते परमेश्वर ओइन्हे बाँकी नै छोरलैँ पर ओइन्हे नरकमे फेँका देलैँ, और न्यायके दिन समकि लग पातालके अन्धकारमे अत्काइल रहैदेलाँ |
\v 5 उहाँ पुरान संसारहे बाँकी नै रख्लैँ, पर भक्ति हिन्ताके संसारमे जलप्रलय करेबेर धार्मिकताके प्रचारक नोआ और आउर सात जहन्हे सुरक्षित धरलैँ |
\v 6 उहाँ सदोम और गमोरा कना शहरहे भस्म पारके ओकर अस्तित्वहे मेतादेलैँ और भक्तिहिनहुँक्रीहिनके सामने ओइन्हे एकथो उदाहरण बनादेलैँ |
\v 7 उहाँ दुष्टहुँक्रीहिनके कामुकतासे अतरा दु:खित हुईल हुइल धार्मिक लोतहे बचैनै |
\v 8 (ऊ मनैनके बिचमे बैठे और दिन प्रतिदिन ओइनके कुकर्म देख्के और सुनके उहाँ अपन धार्मिक आत्मामे ब्याकुल हुइथैँ |)
\v 9 असिके भक्तहे परिक्षामेसे बचाई और भक्त्तिहिनहुँक्रीहिनहे न्यायके दिनसम दण्डमे अँट्कैलेरना प्रभु जन्थैँ,
\v 10 विशेष करके ओइन्हे जे अशुद्ध परुइया कामवासनामे दुबले रथैँ, और अधिकारके अबहेलना करथैँ | यने हठी और अहंकारी रथैँ | और स्वर्गीय प्राणीहुँक्रीहिनके निन्दा करक लग डर नै मन्थैँ |
\v 11 पर स्वर्गदूतहुँक्रे, शक्ति और सामर्थ्यमे आउर धेउर हुईले सेफे प्रभुके साम्ने यी प्राणीहुँक्रीहिनमे निन्दापूर्ण दोष नै देथैँ |
\v 12 पर यी मनै अपन नै बुझल बातके निन्दा करथैँ | यने विवेकहिन जनावर जसीन बताँ, और स्वभाबिक ईच्छाके वशमे रथैँ, | यने मुवा पाइक लग जन्मल जस्ते बताँ, और यने पशुजस्ते नष्ट हुइहीँ |
\v 13 अपन करल खराब कामके लग अप्निहीँ फेन खराबी भोग्हीँ दिनके भोग बिलासमे मग्न रहल यने खुशीक बात मन्थैँ, यनके दाग और खोट हुईतैँ, और तुहुरिनके सँग भोजमे बैथबेर ओइने दत्के खैती पिटी बिलासितामे मग्न रथैँ |
\v 14 यनके आँखी व्यभिचारसे भरल रथैँ, | और जतरा पाप करले सेफे नै अघैथैँ | ओइने चन्चल मन हुइलहुँक्रीहिन्हे फुस्लैथैँ, ओइनके हृदय लोभमे तालीम पाइल रथैँ ओईने श्रापित सन्तान हुईतैँ |
\v 15 सोझ डगर छोरके ओइने नै मजा डगर ओहोँर लगही | खराब कामके फाइदा मजा मन्ना बओर के छावा बालामके पाछे ओइने लागल बातैँ |
\v 16 उ अपन पापके लग दताई पइले रहे लत्वा गधा मनैनके बोलिमे उ अगमवक्ताके पागल पनाहे रोक देहल रहे |
\v 17 ओईने पानी नै रहल मुहान हुईतैँ | आँधीक उराईल धुन्धी हुइतैँ | ओइनके लग पातालके अन्धकार साँक्षी बात |
\v 18 ओइने मुर्खतापूण बर-बर अहंकारके बात बोल्थैँ, और कुमार्गसे भक्खर उमुक्के आईलहुँक्रीहिनहे शरीरके विलासमे कामवासनाके बातमे फसैथैँ |
\v 19 ओइन्हे स्वतन्त्रता देहादेना प्रतिज्ञा करथैँ, पर ओइने अपन भ्रष्टके दास बातैँ काकरेकी जोन बातसे कौनो मनैनहे जीतत वहे बात उहिहे दास बनाईत |
\v 20 पर और ओइने हमार प्रभू और मुक्तिदाता येशू ख्रीष्टहे चिहिनके फेन संसारके दूषित करैना बाटसे उमुक्के पाछे फेन पापमे फसके ओकर वशमे परल कलेसे ओइनके पाछेक अवस्था आघेसे फेन और बेकार हुई |
\v 21 काकरेकी ओइन्हे देहल पवित्र आज्ञा जानके फेन पाछे हुईनासे बरु ओइन्हे धार्मिकताके डगर कबु फेन पता नै रलेसे बरह्या हुइना रहे |
\v 22 यी सत्य उखानजस्ते ओइन्हे असिन हुईलबा, ''कुकरा अपन उल्तिमे घुमके आइत,'' ''और लौह्वा देहल सुवर हिल्लामे लोतके खेलत |''
\c 3
\s प्रभुक दिन
\p
\v 1 प्रियहुँक्रे, तुहुरिन्हे लिखल यी मोरिक दोसुर चिट्ठी हो, और दुनु चिट्ठीमे तमान बातमे याद देहाके तुहुरिनके बिना कपटके मनहे उत्साहित करा देले बातू |
\v 2 की पवित्र अगमवक्तनके अगमवाणी और ओइनके प्रेरितहुँक्रीहिनके ओहोँरसे देहल प्रभु और मुक्तिदातक आज्ञाहे तुहुरे सम्झे परत |
\v 3 सबसे पहिले तुहुरे यी बुझक परत की पाछेक दिनमे हेल्हा करुइया हेल्है करती ओइनके अपन अभिलाषामे असिक कहत अईहिँ
\v 4 हुँकार आगमनके प्रतिज्ञा कहाँ गैल? काकरेकी बाबा-पुर्खनके मरसेकल दिनसे नै सक्कु बाट सृष्टिके सुरुसे चलल जस्ते आजफे पलि बा |''
\v 5 जान बुजके फेन ओइने यी बातके वास्ता नै करथैँ, कि परमेश्वरके वचनके ओहोँरसे स्वर्ग आग्गिहिँसे रहे, और पृथ्वी चाही पानीसे और पानीक ओहोँरसे बनाई |
\v 6 उहे पानीसे ऊ समयके संसार जलप्रलयमे डुप्के नष्ट हुईल |
\v 7 पर उहे वचनसे भक्तिहिन मनैनके इन्साफ और बिनासके दिनसमके लग अब्बक आकाश और पृथ्वी साँची धरल बा |
\v 8 पर प्रिय हो, यी एकथो बात नै भुलो कि प्रभुके लग एक दिन हजार वर्ष जस्ते और हजार वर्ष एक दिन जस्ते हुईत |
\v 9 अपन प्रतिज्ञाके बारेमे प्रभु ढिला करथैँ, कना केक्रो-केक्रो कहाई रलेसे फेन उहाँ ढिला नै करथैँ, पर केऊ फे नाश नै हुईही पर सक्कु जाने पश्चात्ताप करो कहिके इच्छा करके प्रभु तुहुरिन प्रती धैर्यवान बतैँ |
\v 10 पर प्रभुके दिनके चोर जस्ते करके झत्ते आई, जेम्ने आकाश चाही भारी आवाजके सँग बिटजाई, तत्व आगीक लहरसे गल्जाईट, और पृथ्वी और ओम्ने रहल सक्कु चिज भस्म हुइजाई |
\v 11 यी सक्कु बात असिके पिगल्जाई कहिके जानके पवित्रता और भक्तिके जिवनमे तुहुरिन कसिन किसिमके मनै हुई परत?
\v 12 तुहुरे परमेश्वरके दिन प्रतीक्षा करथो, और ऊ दिनहे लग्गे नन्ना चहथो, जोन दिन आकाश जरके भस्म होजाई, और तत्वहुँकरे आगीक लहरसे गल्जाईट |
\v 13 पर हुँकार प्रतिज्ञाबमोजिम हम्रे लावा स्वर्ग और लावा पृथ्वीक डगर हेरथी, जेम्ने धार्मिकताके बस करथी |
\v 14 तबेकमारे प्रिय हो, तुहुरे यी बातके प्रतीक्षा करुइया हुईलक वरसे हुँकार दृष्टिमे तुहुरे दाग और खोट नै हुईल और शान्तिमे बैठना कोशिस करो |
\v 15 हमार प्रभुके धैर्यहे मुक्ति जस्ते मानो | हमार प्यारो भैया पावलसे फेन उहिहे देहल बुद्धि अनुसार तुहुरे यहे बात लिख्लैँ |
\v 16 हुँकार सक्कु पत्रमे फेन उहाँ यी बातके उल्लेख करले रहिँत | ओम्ने कौनो-कौनो बात बुझना आफत परत, और अशिक्षित और चञ्चल मनैहुँक्रे यी बातहे और धर्मशास्त्रहुँक्रीहिनके जस्ते उल्टापल्टा परथैँ, और अप्ने बिनाश लन्थैँ |
\v 17 तबेकमारे प्रिय हो, प्रिय आग्गिहिँसे यी बात जानके होशियार रहहो, दुष्ट मनैनके भूलल बातमे फँसके अपन स्थिरता नै गुमैहो |
\v 18 पर हमार प्रभु और मुक्तिदाता येशू ख्रीष्टके अनुग्रह और ज्ञानमे बहरती जाऊ | हुँकिनहे अब्बे और सदादिन महिमा हुईन | आमिन |
