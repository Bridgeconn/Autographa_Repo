\id REV - Devgarhia New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h यूहन्नाहे हुईल प्रकाश
\toc1 यूहन्नाहे हुईल प्रकाश
\toc2 प्रकाश
\mt1 Revelation
\mt1 प्रकाश
\c 1
\s भूमिका
\p
\v 1 येशू ख्रीष्टके प्रकाश, जे परमेश्वर झत्तेहुई अईना बात अपन सेवकहुँक्रीहिनहे देखाइक लग हुँकिनहे देलैँ | उहाँ अपन दूत पठाके यी बात अपन सेवक यूहन्नाहे प्रकट करदेलैँ |
\v 2 यूहन्ना देखल सक्कु बातहुँक्रीहिनके , अर्थात परमेश्वरके वचन और येशू ख्रीष्टके सत्य गवाही देलैँ |
\v 3 ऊ धन्य हो, जे अगमवाणीक यी वचन उच्च स्वरसे पहरथैँ, और धन्य हुइतैँ ओईने, जे सुन्थैँ, और वहाँ लिखल बात पालन करथैँ, काकरेकी समय लग्गे बा |
\s अभिवादन और प्रशंसा-गीत
\p
\v 4 यूहन्नासे एशियामे रहल सातथो मण्डलीहे: हुँक्रीहिनसे तुहुरिन्हे अनुग्रह और शान्ति, जे बतैँ, जे रहिँत, जे अईहिँ, और हुँकार सिंहासन आघे रहुइयन सात आत्मासे,
\v 5 विश्वासयोग्य साक्षी येशू ख्रीष्टथेसे, मुअलमेसे पहिल जीवित हुईल, या पृथ्वीके रज्वाहुँक्रीहिनके शासकके ओहोँरसे | हम्रिहिन्हे प्रेम करुइया और अपन खुनसे हम्रिहिन्हे हमार पापसे स्वतन्त्र परुइयन्हे, |
\v 6 और हम्रिहिन्हे एकथो राज्य, हुँकार पिता और परमेश्वरके पूजाहारीनहे बनुइयन, हुँकिनहे महिमा और पराक्रम सदासर्वदा हुईस् | आमिन |
\v 7 हेरो, उहाँ बद्रिकसँगे आइतैँ, और हरेक  आँखी हुँकिनहे देख्हीँ | ओईने फेन, जे हुँकिनहे ठेस लगैलैँ, और पृथ्वीक सक्कु कुलहुँक्रे हुँकार कारण विलाप करहीँ | अस्तेहेँके होए | आमिन |
\v 8 ''अल्फा और ओमेगा मै हुईतुँ,'' सर्वशक्तिमान परमप्रभु परमेश्वर कथैँ, जे बतैँ, जे रहिँत और जे अइहिँ |
\s मनैयक छावक दर्शन
\p
\v 9 मै यूहन्ना, तुहुरिनके दादू, तुहुरिनके संगसंगे येशूमे रहल कष्ट राज्य और सहनशीलतामे सहभागी बतुँ | परमेश्वरके वचन और येशू ख्रीष्टके गवाहिक खातिर मै पत्मोस कना टापूमे रहूँ |
\v 10 प्रभुके दिनमे मै आत्मामे रहूँ, और तुरहीक जस्ते एकथो जोरसे आवाज मोरिक पाछे असिक कति रहल मै सुन्नु,
\v 11 ''तैँ ज्या देख्ठे, ऊ एकथो किताबमे लिखो, और सातथो मण्डलीहे पठाऊ, अर्थात एफिसस, स्मुर्ना, पर्गामम, थिआटिरा, सार्डिस, फिलाडेल्फिया और लाउडिकियाहे |''
\v 12 महिसे बोलुइयहे हेरो कहिके मै पाछे घुम्नु | घुमके हेरेबेर सातथो सोनक सामदान
\v 13 और सामदानके बिच्चेमे मनैनके छावा जैसिन गोरासम पहिरन लगाइल और छातिमे सोनक चाकर फित्ता लगाईल एक जहन्हे मै देखनु |
\v 14 ओकर कपार और भुत्ला ऊन जैसिन उज्जर और हिऊ जैसिन उज्जर, और ओकर आँखी आगीक ज्वाला जैसिन रहे |
\v 15 ओकर पौली आगीक भत्तिमे धारके चम्काइल काँस जैसिन रहे | और ओकर आवाज छलकति रहल पानीक आवाज जस्ते रहे |
\v 16 ओकर दाहिन हाँथसे सातथो तोरैयाँ पकरती रहे, और ओकर मुहेमेसे धरयार दुईधारे तरवार निकरल रहे | ओकर अनुहार भर पूरा तेजमे चम्कल दिन जस्ते रहे |
\v 17 जब मै उहिहे देखनु, तबे मै मुअल जस्ते होके ओकर गोरामे परनु | पर ऊ अपन दाहिन हाँथ असिक करके मोरिक उप्पर धरलैँ, ''ना डराऊ, शुरु और अन्तिम
\v 18 और जीवित भर मै हुईतुँ | मै मुअल रहूँ | हेरो, मै सदादिनके लग जीवित बतुँ, आउर मृत्यु और पातालके चाभी मोरिक सँग बतैँ |
\v 19 तबेकमारे तैँ ज्या देख्थे, और ज्या बा और ओकर पाछे ज्या हुई आई, लिखो |
\v 20 मोरिक दाहिन हाँथेम तैँ देखल यी सात तोरैयाँ और सोनक यी सात सामदानके रहस्य यी हो:सात तोरैयाँ सात मण्डलीक स्वर्गदूतहुँक्रे और सातथो सामदान भर सात मण्डलीहुँक्रे हुइतैँ |''
\c 2
\s एफिससके मण्डली
\p
\v 1 एफिससके मण्डली दूतहे यी लिखो: यी बात सातथो तोरैयाँ अपन दाहिन हाँथेम लेना और सातथो सोनक सामदानके बीचमे नेगुइयाँ कथैँ |
\v 2 तोरिक काम, तोरिक परिश्रम और सहनशीलता महिन्हे पता बा, और तैँ खराब मनैनहे सहे नै सेक्ठो पर ओईने जे प्रेरित हु ते कथैँ, पर वास्तवमे नै हुईतैँ, ओइसिन्हे जाँच के झूट भेतैले बातो कहिके मै जन्ठु |
\v 3 मै जन्ठु, तुहुरे धैर्यपूर्वक सहले बतो, और मोरिक नाउँके कारण कष्ट भोग्ले बतो | आउर तुहुरे थकित हुइल नै हुईतो |
\v 4 पर तोरिक विरुद्धमे महिन्से यी बात बा, कि तैँ तोरिक सुरुक प्रेम छोरदेहल बाते |
\v 5 तबेकमारे कहाँसे तैँ गिरल बाते, वहे सम्झो, और पश्चाताप करो, आउर तैँ सुरुक कैल काम करो, नै ते मै तोरिक थेन आके तैँ पश्चात्ताप नै करबे कलेसे तोरिक सामदान ओकर ठाउँमेसे हतादेबु |
\v 6 पर तुहुरिनमे यी बात ते बा, कि तुहुरे मोरिक जस्ते निकोलाईटसहुक्रिन्के काम घृणा करथो |
\v 7 जेकर कान बा, ऊ सुनी, पवित्र आत्मा मण्डलीहे का कथैँ जे जीती उहिहे परमेश्वरके स्वर्गलोगमे रहल जीवनके रुख्वामेसे खाई देबुँ |
\s इस्मुर्नाके मण्डली
\p
\v 8 आउर स्मुर्नाके मण्डलीक दूतहे यी लिखो: यी बात शुरु और अन्त्य कहत, जे मुअल रहे, और फेन जीवित होगिल |
\v 9 मै तोरिक कष्ट और तोरिक दरिद्रताहे जन्थुँ | पर तैँ ते धनी बाते | मै तुहुरिन्हे चिन्थुँ,जे अपनहे यहूदी हुईतो ते कथैँ, पर वास्तवमे ओईने नै हुईतैँ | ओइनके कैल निन्दा मै जन्थुँ ओईने शैतानके सभाघर हुईतैँ |
\v 10 तैँ भोग्तिरहल कष्टसे ना डरा | हेरो, दियाबलस तुहुरिनमेसे कतरा जहन्हे तुहुरिनके जाँच के लग कैदमे दारे खोजल बा, और तुहुरिन्हे दशी दिन कष्ट हुई | तैँ मुअतसम विश्वासी होओ, और मै तुहिहे जीवनके मुकुट देबुँ |
\v 11 जेकर कान बा, ऊ सुनी, पवित्र आत्मा मण्डलीहुक्रिन्हे का कथैँ, जे जीती उहिहे दोसर मृत्युसे कुछु नोकसान नै हुई |
\s पर्गाममक मण्डली
\p
\v 12 आउर पर्गाममके मण्डलीक दूतहे यी लिखो: यी बात धरयार दुईधारे तरवार संगे रहुइयन कथैँ,
\v 13 महिन्हे पता बा, तैँ कहाँ बैत्ठे, ओत्ठेहे शैतानके सिंहासन बा | पर फेन तुहुरे मोरिक नाउँमे स्थिर बैत्ठो | मोरिक विश्वासयोग्य साक्षी एन्टिपासके समयमे फेन मोरिक उप्पर अपन विश्वास तुहुरे नै छोरलो | शैतान बैठना ठाउँमे तुहुरिनके विच्चेमे ऊ मारगिलैँ |
\v 14 पर तुहुरिनके विरुद्धमे मोरिक थेन कुछु बात बा, काकरेकी तुहुरिनके सँग असीन केऊ-केऊ बतैँ, जे बालामके शिक्षा मन्थैँ | इस्राएलीहुँक्रीहिनके आघे ठोकरके कारण बनित कहिके मूर्तिहे चह्राइल भोजन खाई और व्यभिचार करे बालाम बालाकहे सिखाइल |
\v 15 अस्तेहेक तोरिक वहाँ निकोलाईटसहुँक्रिहिनके शिक्षा पालन करुइयन कत्राजे बतैँ |
\v 16 तबेकमारे पश्चात्ताप करो, नै ते मै तुहुरिनके वहाँ, झत्ते अईबुँ, और मोरिक मुहेक तरवारले ओइनसे लराई करबुँ |
\v 17 जेकर कान बा, ऊ सुनी, पवित्र आत्मा मण्डलीहुक्रिन्हे का कहतैँ | जे जीती, उहिहे मै गुप्त मनके कुछु भाग देबुँ, और मै उहिन्हे लावा नाउँ लिखल एकथो उज्जर पत्थ्रा देबुँ, जोन भेतुइया बाहेक आउर केऊ नै जानत |
\s थियाटिरक मण्डली
\p
\v 18 आउर थिआटीराके मण्डलीक दूतहे यी लिखो: यी बात परमेश्वरके छावा कहत, जेकर आँखी आगीक ज्वाला जैसिन, जेकर पौली चम्काके धारल काँसा जैसीन बतैँ |
\v 19 तोरिक कान, तोरिक प्रेम, तोरिक विश्वास,तोरिक सेवा तोरिक धैर्यपूर्ण सहनशीलता महिन्हे पता बा | तोरिक पाछेक काम आघेकसे फेन धेउर बा |
\v 20 पर तोरिक विरुद्धमे मोरिक यी कना बा: तैँ ईजेबेल कना स्त्रीहे सहन करबे | ऊ अपनहे अगमवादी कथी, और मोरिक सेवकहुक्रिन्हे व्यभिचार करे और मूर्तिहे चह्राइल खाना खाई सिकैथी, और असीके ओइन्हे बहकैथी |
\v 21 मै उहिहे पश्चाताप करना समय देनु, पर ऊ अपन व्यभिचारसे पश्चात्ताप करे इन्कार कर्ली |
\v 22 हेरो, मै उहिन्हे रोग-शय्यामे फकादेबु, और ओकर सँग व्यभिचार करुइयन ओकर कैल कामसे पश्चात्ताप नै करहीँ कलेसे मै ओइन्हे महासंकटमे फेकादेबु |
\v 23 मै ओकर छाईछावनहे मरबुँ | और सक्कु मण्डलीहुँक्रे पता पैईही, कि मै उहे हुईतुँ, जे सक्कुनके मन और हृदयक जाँच करथुँ, और मै तुहुरिन सबजहनहे तुहुरिनके काम अनुसार देबुँ |
\v 24 पर तैँ थिआटीरामे रहल यी शिक्षा नै मन्ना या कत्राजे कहल अनुसार शैतानके गहिँर बात नै सिक्ना बाँकी तुहुरिन्हे मै कहतुँ, मै तुहुरिनके उप्पर आउर कौनो बोझ नै धारम |
\v 25 ओसिन हो कलेसे ज्या तुहुरिनके सँग बा, मै नाई आइत सम् उहिन्हे थम्लेरहहो |
\v 26 जे जीती और मोरिक कामहुँक्रीहिन्हे अन्तिम सम् कायम धारी, उहिहे मै जात-जातिनके उप्पर अधिकार देबुँ,
\v 27 और लोहक लठ्थिसे माटिक भाँराहे टुक्रा-टुक्रा करके फोरल जस्ते ऊ ओइन्हे शासन करी, जस्तेहेक मै फेन मोरिक पितासे अधिकार भेटाइले बतु |
\v 28 मै उहिहे बिहानके तोरैयाँ देबुँ |
\v 29 जेकर सुन्ना कान बा, ऊ सुनी, पवित्र आत्मा मण्डलीहुक्रिन्हे का कहतैँ |
\c 3
\s सार्डिसके मण्डली
\p
\v 1 आउर सार्डिसके मण्डलीक दूतहे यी लिखो: यी बात परमेश्वरके सात आत्मा और सात तोरैयाँ हूउइयन कथैँ | तोरिक काम महिन्हे पता बा | तैँ जिअल बाते कलक नाउँ ते बा, पर तुहुरे मुअल बतो |
\v 2 जग्ले रहो और मुतिरहल सजिलो बातहे बल्गर करो, काकरेकी मै तोरिक काम मोरिक परमेश्वरके दृष्टिमे सिद्ध हुइल भेटाईल नै हुईतुँ |
\v 3 तबेकमारे तैँ ज्या भेतैले और सुनले, ऊ सम्झो, उहिहे कायम करो और पश्चात्ताप करो | यदि तैँ जागा नै रबे कलेसे मै चोर जस्ते अईबुँ, और मै कोन बेला अइबुँ, ऊ तैँ पता नै पैबे |
\v 4 पर सार्डियासमे कतरा जाने बतैँ, जे अपन लुगा अशुद्ध नै करले हुईतैँ | ओईने मोरिक सँग उज्जर लुगा लगाके नेग्हीँ, काकरेकी ओईने योग्यक बतैँ |
\v 5 जे जीती, उहिहे असीके उज्जर लुगा लगाजाई और मै ओकर नाउँ जीवनके किताबमेसे नै मेतादेम | मै ओकर नाउँ मोरिक पिताके साम्ने और हुँकार दूतनके साम्ने स्वीकार करबुँ |
\v 6 जेकर कान बा,ऊ सुनी, पवित्र आत्मा मण्डलीहुक्रिन्हे का कहतैँ |
\s फिलाडेल्फियाके मण्डली
\p
\v 7 आउर फिलाड़ेल्फियाके मण्डलीक दूतहे यी लिखो: यी बात ऊ कहत, ज्या पवित्र बा, ज्या सत्य बा, जेकरथे दाऊदके चाभी बा, जे खोली, केऊ बन्द नै करी, और जे बन्द करी, ई नै खोली |
\v 8 महिन्हे तोरिक काम पता बा | हेरो, मै तोरिक साम्ने दवार खुल्ला धारदेहले बतु, जे केऊ बन्द करे नै सेकी | तुहिसे थोरचे शक्ति बा कहिके महिन्हे पता बा, तैँ फेन ते मोरिक वचन पालन कैल बते, और मोरिक नाउँ इन्कार नै कैल हुईतो |
\v 9 हेरो, शैतानके सभाघरके यहूदी नै हुईलेसे फेन यहूदी हुईती कहिके झूट बोलुइयाहुक्रिन्हे मै आके तोरिक चरणमे ढोगे लगईम और तुहिहे मै प्रेम करथुँ कना ओइन्हे बुझादेबू |
\v 10 तैँ धैर्यके मोरिक वचन पालन करलक ओहोँरसे, तुहिहे परीक्षाके ऊ समयथेसे मै बचैबु, जोन पृथ्वीमे बैथुइया मनैनहे जाँच करो सक्कु संसारमे अइनावाला बा |
\v 11 मै झत्ते अइति बतुँ | तोरिक सँग ज्या बा उहिहे पकरले रहो | और तोरिक मुकुट केऊ नाईली |
\v 12 जे जीती, उहिहे मै मोरिक परमेश्वरके मन्दिरके एकथो खम्बा बनैबु, और ऊ वहाँसे कबु बाहेर नै निक्री | मै ओम्ने मोरिक परमेश्वरके नाउँ लिख्बुँ, और मोरिक परमेश्वरके शहरके नाउँ, अर्थात यरुशलेम लिख्बू, जे मोरिक परमेश्वरसे स्वर्गसे तरे आई | अपनेहे लावा नाउँ फेन मै ओम्ने लिखम |
\v 13 जेकर कान बा, ऊ सुनी, पवित्र आत्मा मण्डलीहुक्रिन्हे का कहतैँ |
\s लाउडिकियाके मण्डली
\p
\v 14 आउर लाउडिकियाके मण्डलीक दूतहे यी लिखो: यी बात आमिन, विश्वासयोग्य और सत्य साक्षी और परमेश्वरके सृष्टिके शासक कहत |
\v 15 महिन्हे तोरिक काम पता बा | तैँ जुर फेन नै हुईते, तातुल फेन नै हुईते, जुर या तातुल हुईते ते हुईने रहे |
\v 16 काकरेकी तैँ सहसेक्ना तातुल बटे, ना जुर ना तातुल, तबेकमारे मै तुहिहे मोरिक मुहेमेसे उगिल्देम |
\v 17 ''मै धनी बतुँ, और मोरिक थेन धन-सम्पत्ति बा और महिन्हे कुछु चीज कमी नै हो'' कहिके तैँ कथे, पर तुहिन्हे पता नै हो कि तैँ दुखि, दयनीय, दरिद्र, आँधर और नङ्गते बतो |
\v 18 तबेकमारे धनी हुईक लग आगीसे निखारल सोन और अपन नग्नाताके शर्म टोपेक लग उज्जर लुगा और तैँ देखे सेक्बे कहिके तोरिक आँखीमे लगाईक लग मलहम, यी सक्कु महिन्से किन्ना मै तुहुरिन्हे सल्लाह देबुँ |
\v 19 जत्राहे मै माया करथुँ, मै तुहुरिन्हे दत्बू और ताड़ना देबू | तबेकमारे उत्साहित होओ | पश्चात्ताप करो |
\v 20 हेरो मै दवारिम थरह्याके खत्खतैम | केऊ मोरिक आवाज सुन्के दवार खोलदेहल कलेसे, मै ओकर थन भित्तर पैठम और ओकर सँग खाना खैबुँ, और ऊ मोरिक सँग खाई |
\v 21 जे जीती, उहिहे मै मोरिक सिहाँसन्मे महिन्से बैठे देबू, जैसिके मै अप्निहीँ फेन जित्नु, और मोरिक पितासे हुँकार सिंहासनमे बैथ्बूँ |
\v 22 जेकर कान बा, ऊ सुनी, पवित्र आत्मा मण्डलीहुक्रिन्हे का कहतैँ |
\c 4
\s स्वर्गीय सिंहासनके दर्शन
\p
\v 1 ओकर पाछे मै हेरनु, और स्वर्गमे एकथो दवार देखनु, जोन खुल्ला रहे | मै आघेक सुनल सोर तुहुरिनके जैसीन आवाजमे महिन्से असीके बोल्ती रहे- ''यहोँर उप्पर आऊ, और आब यकरपाछे जोन बात हुई परत ऊ मै तुहिहे देखैबुँ |''
\v 2 मै तुरुन्ते आत्मामे हुईनु | हेरो, स्वर्गमे एकथो सिंहासन रहे, और एक जाने ऊ सिंहासनमे विराजमान रहिँत |
\v 3 वहाँ विराजमान हुउईयक अनुहार बिल्लौर और लालमणिजस्ते देखाय, और संहासनके आँजरपाँजर पन्ना-जैसीन इन्द्रेनी रहे |
\v 4 ऊ सिंहासनके आँजर पाँजर चौबीस सिंहासनहुँकरे रहिँत, और कपारिम सोनक मुकुट और उज्जर पोशाक लगाइल चौबीस जाने धर्म-गुरुहुँक्रे ऊ सिंहासनमे बैठल मै देखनु |
\v 5 ऊ सिंहासनसे बिजुली, आवाज, और गर्जन निकरके आए, और ऊ सिंहासनके साम्ने आगीक सातथो दिया बरती रहिँत | यी परमेश्वरके सात आत्मा हुईतैँ |
\v 6 सिंहासनके आघे स्फतिकहस सिसाके समुन्दर जसिन रहे | आघे और पाछे सक्कु आँखी-आँखीरहल चारथो जीवित प्राणी सिंहासनके आँजर पाँजर और चारु ओहोँर रहिँत |
\v 7 सुरुक प्राणी सिंह जैसीन रहे, दोसर प्राणी बरधा जैसीन, तेसर प्राणीके अनुहार मनैनके जस्ते और चौथो प्राणी उरती रहल गरुडजस्ते रहे |
\v 8 ऊ चारु प्राणीके छे-छेथो पखना रहिन और चारुवर और भित्तर ओहोँर आँखीसे भरल रहे | रातदिन ओईने नै रुकके असिक कटी गैती रथैँ, ''पवित्र,पवित्र, पवित्र परमप्रभु सर्वशक्तिमान परमेश्वर, ज्या रहिँत और बतैँ और ज्या आईक लग बतैँ|''
\v 9 जब-जब ऊ जीवित प्राणीहुँकरे सिंहासनमे विराजमान रहुईया और जोन सदादीन जीवित रथैँ, हुँकिन महिमा, आदर, धन्यवाद चह्रैथैँ,
\v 10 तबे ऊ चौबीस जाने धर्म-गुरुहुँक्रे सिंहासनमे विराजमान रहुईयनके साम्ने घोपत्या परथैँ, और सदादीन जीवित रहुईयन्हे दण्डवत् करथैँ, और ओइनके अपन-अपन मुकुट सिंहासनके साम्ने धारके असीके गैथैँ:
\v 11 ''हे हमार प्रभु और परमेश्वर, अप्नी महिमा,आदर,और शक्ति ग्रहण करना योग्यक बती, काकरेकी सक्कु चीज अप्नी नै सृष्टि करल हुईती, और हजूरके इच्छाबमोजिम ओईने अस्तित्वमे अइलैँ, और ओइनके सृष्टि हुईल |''
\c 5
\s छालक चिट्ठिक मुट्ठा और थुमा
\p
\v 1 सिंहासनमे विराजमान हूउइयक दाहिन हाँथम भित्तर और बाहर ओहोँर लिखल एकथो किताब मै देखनु, जोन सातथो मोहर लगाके बन्द कैल रहे |
\v 2 आउर एकथो बलवान् स्वर्गदूतहे बरभारी आवाजसे असिक कति रहल मै देखनु, ''यी किताबहे खोल्ना और यकर मोहर तुरना योग्यक के बा?''
\v 3 स्वर्गमे अथवा पृथ्वीमे या पृथ्वीक तरे यी किताब खोले या ओकर भित्तर हेरे सेक्ना केऊ नै रहे |
\v 4 केऊ फेन यी किताब खोल्ना अथवा ओकर भित्तर हेरना योग्यक नै भैतैलेक ओहोँरसे मै खोब रुइनु |
\v 5 तबे धर्म-गुरुनमेसे एक जाने महिन्हे कलाँ, ''ना रोओ | हेरो, यहूदाके कुलके सिंह, दाऊदके सन्तान यी किताब और यी सातथो मोहोर खोले विजय हुईलबा |''
\v 6 तबे मै एकथो थुमा थह्रेइटी देखनु, जोन मारगिल जस्ते देखा परगिल | उहाँ सिंहासन और चार जीवित प्राणीहुँक्रीहिनके विच्चेमे, और धर्म-गुरुहुँक्रीहिनके बिच्चेमे रहिँत | हुँकार सातथो सीङ और सातथो आँखी रहे, ओईने सक्कु पृथ्वीमे पठाईल परमेश्वरके सातथो आत्मा हुईतैँ |
\v 7 उहाँ गैलैँ, और सिंहासनमे विराजमान हूउइयन्के दाहिन हाँथसे यी किताब लेलैँ |
\v 8 जब ऊ यी किताब लेलैँ, तबे ऊ चारु जीवित प्राणी और चौबीसी धर्म-गुरुहुँक्रे थुमाके सामने घोपत्या परलैँ | सबके हाँथेम वीणा और धूपसे भरल सोनक पात्रहुँक्रे रहिँत,जोन सन्तहुँक्रीहिनके प्रार्थना हो |
\v 9 ओईने असिक कती एकथो लौव गीत गैलैँ: ''अप्नी यी किताब लेना और ओकर मोहरहुँक्रीहिन्हे तुरना योग्यक बती, अप्नी मारगीली और अपन खुनसे अप्नी परमेश्वरके लग सब कुल, भाषा, मनैन जातिनसे मनैनहे छुटकारा देलैँ,
\v 10 और ओइन्हे राज्य और हमार परमेश्वरके पूजाहारी बनाइले बतैँ, और ओईने पृथ्वीमे राज्य करहीँ |''
\v 11 तबे मै हेरनु, आउर सिंहासन, जीवित प्राणीहुँकरे और धर्म-गुरूहुँक्रीहिनहे आँजरपाँजर बहुत्ते स्वर्गदूतहुँक्रीहिनके आवाज सुन्नु | ओइनके संख्या लाखौँ और करोडौँ रहे |
\v 12 ओईने बरेजोरसे असिक कहती रहिँत, ''मारल थुमा सामर्थ्य, वैभव, बुद्धि, शक्ति सम्मान, महिमा, और स्तुति ग्रहण करना योग्यक बतैँ |''
\v 13 आउर स्वर्गमे, पृथ्वीमे, पृथ्वीक तरे, समुन्दर और वहाँ रहल सक्कु प्राणी असिक कटीरहल मै सुन्नु, ''सिंहासनमे विराजमान हूउइयन्हे और थुमाहे स्तुति, सम्मान, महिमा,और सामर्थ्य सदासर्वदा हुईस् |''
\v 14 तबे ऊ चारु जीवित प्राणी कहलैँ, ''आमिन |'' आउर ऊ धर्म-गुरुहुँक्रे घोपत्या परके दण्डवत् करलैँ |
\c 6
\s मोहोरहुँक्रीहिनके रहस्य
\p
\v 1 जब थुमा ऊ सातहुँक्रीहिनमेसे एकथो मोहोर तुरल मै देखनु, तबे चार जीवित प्राणीनमेसे एक जाने मेघ गर्जन जैसीन आवाजसे असिक कहल मै सुन्नु, ''आऊ !''
\v 2 और मै एकथो उज्जर घोरवा देखनु, ओकर उप्पर सवार हुउइयक सँग एकथो धनु रहे, और उहिहे एकथो मुकुट देगील, आउर ऊ विजयी होके विजय करे निकरल
\v 3 जब उहाँ दोसर मोहोर तुरल, तबे दोसर जीवित प्राणी ''आऊ'' कहल मै सुन्नु |
\v 4 दोसर एकथो उज्जवल लाल घोरवा बाहर निकरके आइल | मनै एक दोसरके हत्या करीत् कहिके यी घोड़सवारहे पृथ्वीसे शान्ति हरण करना अख्तियार देगईल | उहिहे एकथो बरभारी तरवार देगईल |
\v 5 जब उहाँ तेसर मोहोर तुरल, तेसर जीवित प्राणीहे ''आऊ'' कहिके मै सुन्नु | मै एकथो करया घोरवा देखनु | घोड़सवारके हाँथेम एकथो तराजू रहे |
\v 6 ऊ चारु जीवित प्राणीके बिच्चेम एकथो आवाजसे असिक कहल जस्ते मै सुन्नु, ''एक दिनके मजुरिमे एक किलो गोहूँ, और एक दिनके मजोरिमे तीन किलो जौ, पर तेल और दाखमद्यहे नोकसान ना करहो |
\v 7 जब ऊ चौथो मोहोर तुरल, तबे चौथो जीवित प्राणी ''आऊ'' कहल मै सुन्नु |
\v 8 मै पिअर घोरवा देखनु, और घोड़सवारके नाउँ चाहि ''मृत्यु'' रहे, और ''पाताल'' भर ओकर पाछे-पाछे लागल रहे | आउर पृथ्वीके चौथो भागहे तरवार, अनिकाल, महामारी और पृथ्वीके जङ्गली जनावरसे मरना अख्तियार ओइन्हे देगईल रहे |
\v 9 जब उहाँ पाँचौ मोहोर तुरलैँ, तबे वेदीक तरे मै ओइनके आत्मनहे देखनु, जे परमेश्वरके वचनके लग और ओईने देहल गवाहीक कारण मारगील रहिँत |
\v 10 आउर ओईने असिक कहिके बराजोरसे चिल्लैलाँ, ''हे सर्वशक्तिमान पवित्र और सत्य प्रभु, अभिन कबसम अप्ने पृथ्वीमे रहुइयनके इन्साफ कर्बी और हमार खुनके बदला नैलेबी?
\v 11 ओइन सक्कु जहनहे एकथो उज्जर पोशाक देगईल, और ओइनके सहकर्मी और भैयनहे फेन ओइनके जैसीन मरगिलैँ संख्यामे पूरा नै हुईत सम कुछबेर विश्राम करहो कहिके ओइन्हे कहिगिल |
\v 12 जब उहाँ छैठौँ मोहोर तुरल, तबे मै बरभारी भूकम्प हुईल देखनु | दिन भाग्राजस्ते करया हुईल, और पूर्णिमाके जोन्ह्याँ खुन जैसीन लाल हुईल |
\v 13 आउर अञ्जीरके रुख्वाहे हावासे हिलाईबेर नैपाकल फारा झरल जस्ते आकाशके तोरैयाहुँक्रे पृथ्वीमे गिरलैँ |
\v 14 आकाशचाहिँ चर्मपत्रके मुट्ठा बिटोरगिल जस्ते लोप होगिल,और सब टापू और पहाड ओइनके अपन-अपन ठाउँमेसे हटके गैल |
\v 15 तबे पृथ्वीके राजाहुँकरे, राजकुमारहुँक्रे, जनरलहुक्रे, धनीहुँक्रे, बल्गरहुक्रे, प्रत्येक दास और स्वतन्त्र मनै पहाड़के गुफा और चट्टान होके नुक्लैँ |
\v 16 ओईने पहाड़हे चट्टानहे कना, हमार उप्पर गिरो, और सिंहासनमे विराजमान हुउइन्के मुहारसे, और थुमाके रिससे हम्रिहिन्हे नुकाऊ,
\v 17 काकरेकी हुँकार क्रोधके बरभारी दिन आईल बा, और एकर आघे के थरह्याई सेकी?''
\c 7
\s एक लाख चवालीस हजार जहनमे मोहोर
\p
\v 1 यकरपाछे पृथ्वी या समुद्रमे या रूखवामे बतास ना चलिस् कहिके चार स्वर्गदूत पृथ्वीके चारु बतासहे रोकके पृथ्वीके चरयो कोन्वामे थरह्याईल मै देखनु |
\v 2 तबे जीवित परमेश्वरके मोहर संगे लैके दोसर एक जाने स्वर्गदूत पुरूबसे अइती रहल मै देखनु | पृथ्वी और समुद्रहे नोकसान करैना अख्तियार देतिरहल चार स्वर्गदूतहे असिक कती ऊ बराजोरसे कहल,
\v 3 ''हम्रे हमार परमेश्वरके बातहुँक्रीहिनके निधारमे मोहोर लगाईटसम्मे पृथ्वी, समुन्दर या रुख्वाहे कुछु नोकसान ना करो |''
\v 4 तबे मै मोहोर लगाइलहुँक्रीहिनके संख्या सुन्नु | ओईने एक लाख चवालीस हजार रहिँत और ओईने इस्राएलके सन्तानके प्रत्येक कुलसे रहिँत |
\v 5 यहूदाके कुलसे बाह्र हजारहे मोहोर लगागिल, रुबेनके कुलमेसे बाह्र हजारहे, गादके कुलसे बाह्र हजारहे,
\v 6 आशेरके कुलमेसे बाह्र हजारहे, नप्तालिके कुलमेसे बाह्र हजारहे, मनश्शेक कुलमेसे बाह्र हजारहे,
\v 7 शिमियोनके कुलमेसे बाह्र हजारहे, लेवीके कुलमेसे बाह्र हजारहे इस्साखारके कुलमेसे बाह्र हजारहे,
\v 8 जबुलूनके कुलमेसे बाह्र हजारहे, योसेफके कुलमेसे बाह्र हजारहे, बेन्यामिनके कुलमेसे बाह्र हजारहे मोहोर लगागिल |
\s उज्जर लुग्गा लगाइल बरवार भीड़
\p
\v 9 यकरपाछे कौनो मनैया गने नै सेक्ना एकथो बरभारी भीड़, जे प्रत्येक जाती, सक्कु कुलहुँक्रे, मनैहुँक्रे और भाषा बोलुईयन मेसे रहे, उज्जर पोशाक हाँथेम खजुरके हाँगा लैके संहासन और थुमाके सामुन्ने थरह्याइल मै देखनु |
\v 10 ओईने बराजोरसे चिल्लैल: ''सिंहासनमा विराजमान हुउईया हमार परमेश्वर और थुमामे मुक्ति बा |''
\v 11 आउर सिंहासन, धर्म-गुरुहुँक्रे और चार जीवित प्राणीहुँक्रीहिनके आँजर पाँजर सक्कु स्वर्गदूतहुँक्रे थरह्यागिल, और ओईने सिंहासनके साम्ने घोपत्या होके असिक कटी परमेश्वरहे दण्डवत् करलैँ |
\v 12 ''आमिन! हमार परमेश्वरहे प्रशंसा, महिमा, बुद्धि, धन्यवाद, सम्मान, शक्ति और सामर्थ्य सदासर्वदा हुईस् | आमिन!''
\v 13 धर्म-गुरुनमेसे एक जाने महिन्हे पुछ्लैँ, ''यी उज्जर पोशाक लगुइयनके हुईतैँ, और कहाँसे आईल हुईतैँ ?''
\v 14 आउर मै ओइन्हे कनु, ''अप्नी, अप्निहीँ जन्थी |'' ओईने महिन्हे कलाँ, ''यने उहे हुईतैँ, जेने महासंकटमेसे आईल हुईतैँ और ओईने अपन-अपन पोशाक थुमाके खुनमे धोके उज्जर बनाईल बतैँ |
\v 15 तबेकमारे, ''ओईने परमेश्वरके सिंहासनके सामन्ने बतैँ, और दिनरात हुँकार मन्दिरमे हुँकार सेवा करथैँ, और सिंहासनमे विराजमान हुउइयन अपनहे उपस्थितिले ओइन्हे शरण दिही |
\v 16 ओईने कबु नै भुखैही और पिअसहीँ, सूर्यक घाम या कौनो धेउर आच ओइनके उप्पर नै परी,
\v 17 काकरेकी सिंहासनके बिच्चेमे हुउईया थुमा ओइनके गयरवा हुईही, और ओइन्हे डोरयाके जित्ती पानीके स्रोतसम नन्हीँ, और परमेश्वर ओइनके आँखीमेसे सक्कु आँश पोँछदिही |''
\c 8
\s सातौँ मोहोर और सोनक धुपदानी
\p
\v 1 जब थुमा सातौँ मोहर तुरल, तबे प्राय: आधा घण्टासम्मे स्वर्गमे सन्नाटा हुईल |
\v 2 परमेश्वरके साम्ने थरहेईना सात स्वर्गदूतहुँक्रीहिन्हे मै देखनु | ओइन्हे सातथो तुरही देगिल |
\v 3 आउर दोसर एकथो स्वर्गदूत आईल, आउर सोनक धूप दानी लेके वेदीके किनारे थरह्याइल | सिंहासनके साम्ने रहल सोनक वेदीक उप्पर सक्कु सन्तहुँक्रीहिनके प्रार्थनाके सँग चह्राईक लग ओइन्हे बहुत्ते धूप देगिल |
\v 4 धूपके धूवाँ सन्तहुँक्रीहिनके प्रार्थनाके संगे स्वर्गदूतके हाँथेमेसे परमेश्वरके साम्ने उप्पर गैल |
\v 5 तबे स्वर्गदूत धूप-दानी लेके वेदीक आगी ओम्ने भरदेहल, और पृथ्वीमे फँका देहल | आउर मेघ गर्जन, आवाज, बिजुलिके चमक निकरके और भूकम्प गैल |
\s तुरहीहुँकरे
\p
\v 6 ऊ सातथो तुरही हुउईया सत्यो स्वर्गदूत तुरही फुके तयार होगिलैँ |
\v 7 आघे स्वर्गदूत अपन तुरही फुकल, और खुनसे मिलल असिना और आगी आगील, और ऊ पृथ्वीमे परे लागल | आउर पृथ्वीके एक तिहाई भाग, रुख्वक एक तिहाई भाग और सक्कु काइल घाँस जरगिल |
\v 8 दोसर स्वर्गदूत अपन तुरही फुकल, और आगीसे जरती रहल एकथो बरभारी पहाड जैसीन समुद्रमे फेकगिल,
\v 9 और समुन्दरके एक तिहाई भाग खुन बनगिल | आउर समुद्रमे रहल जीवित प्राणीके एक तिहाई भाग मूल, और जहाजहुँक्रीहिनके एक तिहाई भाग नष्ट होगिलैँ |
\v 10 तेसर स्वर्गदूत अपन तुरही फुकल, और आकाशमेसे बरती जोँजा जस्ते एकथो बरभारी तोरैयाँ गिरल, और खल्होक एक तिहाई भाग और पानीक मुहानमे ऊ गिरल |
\v 11 ऊ तोरैयक नाउँ ''ऐरेलु'' हो, और ओक्रेहेक मारे पानीक एक तिहाई भाग तीत हुईल, और पानी तीत हुईलक ओहोँरसे बहुत्ते मनैहुँक्रे मुगिलैँ |
\v 12 चौथो स्वर्गदूत अपन तुरही फुकल, और सूर्यक एक तिहाई भाग उप्पर प्रहार करगिल, और जोन्हयाँक एक तिहाई भाग उप्पर और तोरैयक एक तिहाई भाग उप्पर फेन प्रहार करगिल, और ओइनके प्रकाशके एक तिहाई भागहे अन्धकारले छोपगील | तबे दिनके एक तिहाई ज्योतिविहीन होगिल, ओस्तेहेँक रातके एक तिहाई फेन |
\v 13 मै हेरनु, और बिच आकाशमे उड़तीरहल एकथो गरुड असिक कटी बराजोरसे चिल्लैती सुन्नु, ''फुके बाँकी रहल ऊ स्वर्गदूतके आउर तुरहीक आवाजके कारणले पृथ्वीमे वास करुइयनहे धिक्कार! धिक्कार! धिक्कार!''
\c 9
\s शक्तिशाली सलहहुँकरे
\p
\v 1 आउर पाचौँ स्वर्गदूत अपन तुरही फुकल, और मै एकथो तोरैयाँ देखनु, जोन स्वर्गसे पृथ्वीमे गिरल रहे | ऊ तोरैयाहे अतल कुण्डक चाभी देगिल |
\v 2 ऊ अतल कुण्ड खोलल, और ऊ कुण्डमेसे आगीक बरभारी भट्टीमेसे निकरल धूवाँजैसीन आईल, और कुण्डक धूवाँ सूर्य और वायुमण्डल अंधार पारल |
\v 3 ऊ धूवाँमेसे पृथ्वीमे सलह निकरल, और पृथ्वीके बिच्छीनके हस शक्ति ओइन्हे देगिल |
\v 4 ओइन्हे आदेश देगिल, कि पृथ्वीके घाँस या कौनो बोँट-बिरुवाहे नोकसान ना करीत्, पर मनै-जातीनके ओइन्हेकेल नोक्सान करहो जेकर निधारमे परमेश्वरके मोहर नै हो |
\v 5 ओइन्हे मारभर ना दरहो, पर पाँच महीनासम यातना देहो कना ओइन्हे अख्तियार देगिल, और मनैनहे बिच्छिक काटल जैसीन पीड़ा हुईत, ओइनके देहल पीड़ा फेन ओस्तेहेँ रहे |
\v 6 ऊ दिनमे मनैहुँक्रे मृत्यु खोज्हीँ, पर नै भेतही | ओईने मुना इच्छा करहीँ, पर मृत्यु ओइनमेसे भागी |
\v 7 ऊ सलहहुँक्रीहिनके रूप लड़ाईके लग तयार करती रहल घोरवाहुक्रिन्के जस्ते रहे | ओइनके शिरमे सोनक मुकुट जैसीन कुछु नै रहे, और ओइनके अनुहार भर मनैनके अनुहार जैसीन रहे |
\v 8 ओइनके भुत्ला स्त्रीके भुत्ला जैसीन रहे, और ओइनके दाँत सिंहके दाँत जैसीन रहे |
\v 9 आउर ओइनके छातीमे कवच फलामके रहे, और ओइनके दैनक आवाज लड़ाईमे दगुरना बहुत्ते रथ और घोरिन्के आवाज जस्ते रहे |
\v 10 ओइनके पुछी और खील बिच्छीक जस्ते रहे | ओइनके पुछिमे पाँच महीनासम्मे मनैनहे कष्ट देना शक्ति रहे |
\v 11 अतल कुण्डक दूत ओइनके रज्वा रहे | हिब्रू भाषामे ओकर नाउँ अपोल्लियोन हो |
\v 12 सुरुक विपत्ति गैगिल | यकरपाछे फेन दुइथो विपत्ति अईना बाँकी बा |
\v 13 आउर छैठौँ स्वर्गदूत अपन तुरही फुकल, और मै परमेश्वरके आघे रहल सोनक वेदीक चार सिङमेसे निकरल एकथो आवाज सुन्नु |
\v 14 तुरही लेना छैठौँ स्वर्गदूतहे असिक कती मै सुन्नु, ''बरभारी लड्द्या युफ्रेटिसमे बहन्ती रहल ऊ चार दूतहे छोरदेऊ |''
\v 15 आउर ऊ चार दूतहुक्रिन छोरदेलैँ, जेने मनै-जातिनके एक तिहाई मारक लग ऊ समय, ऊ दिन, ऊ महीना और ऊ वर्षके लग तयार पारकेधारल रहिँत |
\v 16 ऊ घोड़सवार फौजके संख्या बीस करोड़ रहिँत |
\v 17 मोरिक दर्शनमे देखपरल घोरवा और घोड़सवारहुक्रे असीन रहिँत: ओइनके छातीक कवज आगीक,नीलमणि और गन्धकके रङ्गके रहिँत | ऊ घोरवनके कपार सिंहहुँक्रीहिनके कपार जैसीन रहिन | ओइनके मुहेमेसे आगी, धुवाँ और गन्धक निकरित |
\v 18 ओइनके मुहेमेसे निकरल आगी, धुवाँ और गन्धकके तीन विपत्तिक ओहोँरसे मनै-जातिनके एक तिहाई मारगिल |
\v 19 काकरेकी ऊ घोरवनके शक्ति ओइनके मुऊ और पुँछिमे रहिन, काकरेकी ओइनके पुछी सँप्वा जैसीन रहिन, जेकर कपार नै रहिन ओईहेसे ओईने मनैन चोट लगाईट |
\v 20 यी विपत्तिक ओहोँरसे निमारगिल बाँकी मनैहुँक्रे अपन हाँथके कामसे आभिन फेन पश्चात्ताप नै करहीँ | ओईने भूतन और देख्खे नै सेक्ना, सुन, नै सेक्ना और नेंगे नै सेक्ना सोन , चाँदी, काँस, पत्थर और कत्थोक मूर्तिनहे पुजे नै छोरहीँ |
\v 21 ओईने अप्निहीँ कैल हत्या, जादूगर, व्यभिचार और चोरीके पश्चात्ताप नै करहीँ |
\c 10
\s स्वर्गदूत और छुटीमुती छालक चिट्ठिक मुट्ठा
\p
\v 1 मै बद्रिमे लत्पताइल दोसर शक्तिशाली स्वर्गदूतहे स्वर्गसे उतरती देख्नु | ओकर कपारिम इन्द्रेनी रहे,और ओकर मुहार सूर्यजैसीन और पाऊँ आगीक खम्बाजैसीन रहे |
\v 2 ओकर हाँथमेखोलके धारल एकथो छुतिमुती पुस्तक रहे | ऊ अपन दाहिन गोरा समुद्रमे और बाउँ गोरा जमीनमे धारल |
\v 3 आउर सिंह गर्जल जस्ते ओकर बरभारी सोरले चिल्लाइल, और ऊ चिल्लाईल पाछे सात मेघ गर्जनके आवाज आईल |
\v 4 जब ऊ सात मेघ गर्जनहुँक्रे अपन-अपन आवाज निकरल, मै लिख्ती रहूँ, वहे बेला स्वर्गसे असीन कना आवाज मै सुन्नु, ''ऊ सात मेघ गर्जनहुँक्रे निकारल आवाजहे गोप्य धारो, और ऊ ना लिखो |''
\v 5 तबे समुन्दर और जमीनमे थरह्याईल जोन स्वर्गदूतहे मै देखल रहूँ, ऊ अपन हाँथ स्वर्गओहोर उठाईल |
\v 6 आउर सदादीन जीवित रहल, तथा स्वर्ग और ओम्ने रहल चीजहुँक्रे, पृथ्वी और ओम्ने रहल चीजहुँक्रे समुन्दर और ओम्ने रहल चीजहुँक्रीहिन्हे सृष्टि करुइयक नाऊमे ऊ शपथ खाके आब ढीला नै हुई कहल |
\v 7 पर ऊ दिनमे जब सातौँ स्वर्गदूत अपन तुरही फुके लगही, उहाँ अपन दास अगमवक्ताहुँक्रीहिन्हे घोषणा करल जस्ते परमेश्वरके रहस्य पूरा हुई |
\v 8 तबे स्वर्गसे मै सुनल आवाज महिन्हे फेन असिक कहल, ''जाऊ समुन्दर और जमीनमे थरह्याइल दूतके हाँथेम रहल खुलल पुस्तक लेऊ |''
\v 9 आउर मै स्वर्गदूतके वहाँ गैनु और ऊ छुटी-मुती पुस्तक मंग्नु | आउर ऊ महिन्हे कहल, ''यी लेऊ, और खाऊ | यी तोरिक प्याट आमिल कराई, पर तोरिक मुहेम भर ऊ महजैसिन गुरी हुई |''
\v 10 मै ऊ स्वर्गदूतके हाँथेमेसे ऊ छुटी-मुती पुस्तक लेनु, और खैनु | मोरिक मुहेम ऊ महजैसीन गुरी हुईल | पर ऊ खाइल पाछे मोरिक प्यात आमिल हुईल |
\v 11 तबे महीन यी कहिगिल, ''तैँ बहुत्ते मनैनहे, जातीन, भाषा और रज्जोनके विषयमे फेन अगमवाणी बोलेपरना बा |''
\c 11
\s दुइथो साक्षीहुँक्रे
\p
\v 1 ओकर पाछे नप्ना टाँगोजस्ते एकथो निगालो महिन्हे देगिल, और असिक कहिगिल, ''उठ, और परमेश्वरके मन्दिर और वेदीक नाप लेऊ, और उहाँ आराधना करुइयनके गन्ती लेऊ |
\v 2 पर मन्दिर बाहेर रहल अंग्नाहे भर  छोरो और नै नापो, काकरेकी ऊ भर  जाति-जातिनहे देगिल बा, और बयालीस महिनासम पवित्र शहरहे ओइने किच्लैहीँ |
\v 3 मोरिक दुई साक्षीहुँक्रीहिन्हे एक हजार दुई सय साठी दिनसम भांग्राके वस्त्र लगाके अगमवाणी बोल्ना शक्ति मै देबुँ |''
\v 4 पृथ्वीके प्रभुके सामुन्ने थरह्याइल रहल जैतूनके दुई रुख्वा और दुई सामदान यहे हुईतैँ |
\v 5 यदि कौनो मनैया ओइन्हे नोकसान करना इच्छा करल कलेसे, ओइनके मुहेमेसे निकरल आगीसे ओइनके शत्रुहे नाश करहीँ | कौनो मनैया ओइन्हे नोक्सान करना इच्छा करल कलेसे ऊ उहे किसिमले मारजाई |
\v 6 ओईने अगमवाणी बोलल दिनमे पानी ना परिस् कहिके आकाश बन्द करना ओइनथे शक्ति बा, और पानीहे खुन करैना और ओइन्हे इच्छा लागल बेला पृथ्वीमे हरेक किसिमके विपत्ति लन्ना किसिमके शक्ति बा |
\v 7 ओईने अपन गवाहिक काम ओरासेकल पाछे अल्गे कुण्डमेसे निकरके अइना ऊ पशु ओइनके सँग लडाई करके ओइन्हे जितके मारी |
\v 8 ओइनके लाहाश ऊ बरभारी शहरके सड़कमे पलिरहही, जोन शहरहे दृष्टान्तके रूपमे सदोम और मिश्र कहिजाईट, जहाँ ओइनके प्रभु क्रूसमे टाँगलरहित |
\v 9 साढ़े तीन दिनसम ओइनके लाहाशहे मनै, कुल, भाषा और जाती-जातिके मनैहुँक्रे हेरहीँ और ऊ लाश गारे नै दिहीँ |
\v 10 पृथ्वीमे रहुइयन ओइनके मृत्युमे रमैही, आनन्द मनैहीँ और आपसमे उपहार लेना-देना करहीँ | काकरेकी ऊ दुई अगमवक्ताहुँक्रे पृथ्वीमे रहुइयनहे यातना देहल रहिँत |
\v 11 साढ़े तीन दिन पाछे परमेश्वरसे आईल जीवनके साँस ओइनके भित्तर पैथल, और ओईने अपन गोरामे थरहेईलैँ, आउर ओइन्हे देखुइयन गजब डरैलैँ |
\v 12 आउर ओईने स्वर्गसे असीन एकथो बरभारी आवाज सुन्लैँ, ''यहोँर उप्पर आऊ |''और ओइनके शत्रुहुँक्रे हेरतीहेरती ओईने बद्रीमे स्वर्ग ओहोँर गैलैँ |
\v 13 वहे बेला बरभारी भूकम्प गैल, और शहरके दशौँ भाग ढल्ल, और भूकम्पमे सात हजार मनैहुँक्रे मरगिलैँ | आउर बाँचलहुँक्रे डरैलैँ और स्वर्गके परमेश्वरहे महिमा देलैँ |
\v 14 दोसर विपत्ति बितल, ''हेरो, तिसर विपत्ति झत्ते आई |''
\s सातौँ तुरही
\p
\v 15 आउर सातौँ स्वर्गदूत अपन तुरही फुँकल, और ओकर पाछे स्वर्गमे असिक कना बरका-बरका आवाज गुन्जल, ''संसारके राज्य हमार प्रभुके और हुँकार ख्रीष्टके राज्य हुईलबा, आउर उहाँ सदादिन राज्य करहीँ |''
\v 16 आउर परमेश्वरके साम्ने अपन-अपन सिंहासनमे बैथुइया ऊ चौबीसै धर्म-गुरुहुँक्रे घोपत्या होके परमेश्वरहे दण्डवत् करलैँ,
\v 17 और कहे लग्लैँ, ''हे परमप्रभु परमेश्वर सर्वशक्तिमान, हम्रे अप्निहे धन्यवाद चह्रैथी, ज्या बतैँ और ज्या रहिँत, काकरेकी अप्नी अपन बरभारी सामर्थ्य हाँथेम लेहल बती और राज्य करे लग्ली |
\v 18 जात-जातिहुँक्रे क्रुद्ध हुईलैँ, पर अप्निक क्रोध प्रकट हुईल | मुअलहुँक्रीहिनके इन्साफके समय आईल, और अप्निनके दासहुँक्रे और अगमवक्ताहुँक्रे और सन्तहुँक्रीहिनहे और अप्निक नाउँके डर मनुइया छूती-बराहुँक्रीहिनहे इनाम देना समय,और पृथ्वीके विनाश करना हुँक्रीहिनहे नाश करना समय आईल |''
\v 19 स्वर्गमे परमेश्वरके मन्दिर खोल्गिल, और हुँकार मन्दिर भित्तर हुँकार करारके सन्दूक देखगिल | बिजुलिके चमक देखागिल | आवाज और मेघ गर्जन सुन्गिल | भूकम्प गैल और बरका-बरका असिना परल |
\c 12
\s जन्नी मनैया और अजगर
\p
\v 1 स्वर्गमे एकथो आश्चर्यजनक चिन्हा देखाइल: सूर्य लगाइल एकथो स्त्री देखा परली, जेकर पौलिक तरे जोन्ह्याँ रहे, और ऊ कपारिम बाह्रथो तोरैयक मुकुट लगाइल रहिँत |
\v 2 ऊ पैनाहा रहिँत, और जन्मैना अवस्थाके पीड़ामे ब्यथा लाग्के चिल्लाईतही |
\v 3 आउर स्वर्गमे दोसर एकथो चिन्हा देखापरल: सातथो कपार, दशथो सिंग और मुन्टामे सातथो मुकुट लगाइल एकथो बरभारी लाल अजिंगर देखा परल |
\v 4 ओकर पूँछीसे स्वर्गके एक तिहाई तोरैयनहे सिमोत्के पृथ्वीमे फेकादेहल | बच्चा जन्मतिकी उहिहे लिल्लेहो कहिके ऊ अजिंगर बच्चा जन्मैइती रहल स्त्रीके साम्ने थरह्याइल रहे |
\v 5 ऊ स्त्री सक्कु जातिनहे फलामके डण्डीले शासन करना एकथो छावा जन्मैली | ओकर छावा परमेश्वरके वहाँ पठाके हुँकार सिंहासनमे लैजागिल |
\v 6 ऊ स्त्रीचाँहि उजाड़-ठाउँ भित्तर भग्ली, जहाँ एक हजार दुई सय साठी दिनसम ओकर पालनपोषण हुईस् कहिके परमेश्वर ओकर लग ठाउँ तयार करल रहिँत |
\v 7 आउर स्वर्गमे लड़ाइँ होगिल | मिखाएल और ओकर दूतहुँक्रे ऊ अजिंगरसे युद्ध करलैँ | अजिंगर और ओकर दूतहुँक्रे फेन युद्ध करलैँ,
\v 8 पर यने हारगिलैँ, और यइनके लग स्वर्गमे कौनो ठाउँ नै रहल |
\v 9 ऊ बरभारी अजिंगर तरे फेकागिल-ऊ प्राचीन सँप्वा, जोन सक्कु संसारहे बहकैइना दियाबलस या शैतान हो | ऊ पृथ्वीमे फकागिल और ओकर दूतहुँक्रे ओकर सँग संगे फकागिल |
\v 10 तबे मै स्वर्गमे असिक कति रहल एकथो बराजोरसे आवाज सुन्नु, ''आब हमार परमेश्वरके मुक्ति, शक्ति, राज्य और हुँकार ख्रीष्टके अधिकार आईल बा | काकरेकी हमार भैयनहे दोष लगैना, जे हमार परमेश्वरके साम्ने ओइन्हे दिनरात दोष लगाईट, ऊ तरे फकागिल बा |
\v 11 ओईने थुमाके खुन और अपन गवाहिक वचनके ओहोँरसे उहिहे जितल बतै, और ओईने मृत्युसम फेन अपन ज्यानके माया नै करलैँ |
\v 12 तबेकमारे हे स्वर्गमे रहुइयनहुक्रे, तुहुरे रमाओ | पर पृथ्वी और समुद्रहे धिक्कार बा! काकरेकी अपन समय कम बा कहिके पता पाके दियाबलस बहुत्ते रिसकेसंग तुहुरिनके वहाँ तरे आईल बा |''
\v 13 जब ऊ अजिंगर अप्ने पृथ्वीमे फकाइल देखल, तबे ऊ छावा जन्मैना ऊ स्त्रीहेदेखल |
\v 14 पर ऊ स्त्रीहे ऊ सप्पोक मुहेमेसे उजाड़-ठाउँमे उरके जाइक लग बरभारी गरुडके दुई पखना देगिल | ऊ उजाड़-ठाउँ साढ़े तीन वर्षसम ऊ स्त्रीके पालनपोषणके लग तयार कैल रहे |
\v 15 ऊ स्त्रीहे बैहाँसे बगाईस् कहिके ऊ सँप्वा स्त्रीके पाछे अपन मुहेमेसे लड्याजैसीन पानी निकारल |
\v 16 पर पृथ्वी ऊ स्त्रीहे सहायता करल, और अजिंगर अपन मुहेमेसे निकारल लड्या पृथ्वी अपन मु उघारके लिल्दिहल |
\v 17 तबे ऊ अजिंगर वहे स्त्रीसे रिसागिल, और ओकर बाँकी सन्तानसे युद्ध करे गैल- अर्थात ओइनके सँग, जे फेन परमेश्वरके आज्ञापालन करथैँ, और येशूक गवाही देथैँ | आउर ऊ अजिंगर समुन्दरके किनारमे थरह्यागिल |
\v 18
\c 13
\s समुन्दरमेसे निकरके अइलक पशु
\p
\v 1 समुद्रसे एकथो पशु निकरके आईल मै देखनु, जेकर दसथो सीङ और सातथो मुन्टा रहिँत | ओकर सींगमे दशथो मुकुट रहे, और ओकर शिरमे ईश्वर-निन्दाके नाउँ रहे |
\v 2 मै देखल ऊ पशु चितुवा जैसीन रहे, ओकर गोरा भालूके जसीन रहे, और ओकर मु सिंहके जसीन रहे | ऊ अजिंगर ऊ पशुहे अपन शक्ति, अपन सिंहासन और बरभारी अधिकार देहल |
\v 3 ओकर एकथो कपारिम भर बरभारी भर लागल जैसीन देखाईट रहिस, पर ओकर चोट मजा होगिलिस् | और सक्कु पृथ्वी छक्क पर केऊ पशुके पाछे लागल |
\v 4 मनै अजिंगरके पूजा करत रहिँत, काकरेकी ऊ अपन अधिकार पशुहे देहल रहे | ओईने असिक कती पशुके पूजा करलैँ, ''यी पशु जैसीन आउर के बा? यकर विरुद्धमे के लरे सेकी?''
\v 5 उहिहे अहंकारी और ईश्वर-निन्दक शब्द उच्चारण करना मु देहल | उहिहे बयालीस महिनासम अधिकार चलैना अनुमति देगिल |
\v 6 परमेश्वरके विरुद्धमे निन्दा करे, हुँकार नाउँ और हुँकार वासस्थान, और स्वर्गमे बैथुइयन समेत सक्कुनके निन्दा करक लग ऊ अपन मु खोलल |
\v 7 आउर उहिहे सन्तहुँक्रीहिनके सँग लडाई करे और ओइन्हे जीतेक अनुमति देगिल | सक्कु कुलहुँक्रे, मनै, भाषा और जातिनके उप्पर उहिहे अधिकार देगिल |
\v 8 और पृथ्वीमे बैथुइयन सक्कुजे ऊ पशुक पूजा करहीँ, अर्थात ओईने, जेकर नाउँ संसारके दृष्टिथेसे मुवागिल थुमाके जीवनके पुस्तकमे लिखल नै हो |
\v 9 जेकर कान बा ऊ सुनी-
\v 10 कैदमे जैहिपरना कैदमे जाई, तरवारले मुवाजिना भर तरवारले मुवाजाई | सन्तहुँक्रीहिनके सहनशीलता और विश्वास येम्मेहे बा |
\s पृथ्वीमेसे निक्रल पशु
\p
\v 11 आउर पृथ्वीमेसे निकरती रहल दोसर एकथो पशु मै देखनु | ओकर फेन थुमाके जैसीन दुईथो सीङ रहे, और अजिंगर जैसीन ऊ बोलत रहे |
\v 12 उहे शुरुक पशुके उपस्थितिमे उहे पशुक सक्कु अधिकार चलाईट रहे, और पृथ्वी और ओकर सक्कु बासिन्दाहुक्रिन्हे सुरुक पशुक पूजा करे लगाईट रहे, जेकर प्राणघातक घाऊ मजा होगिल रहे |
\v 13 मनैनके आँखिक आघे आकाशमेसे पृथ्वीमे आगी गिरैना जैसीन बरेब्बरे चिन्हा फेन ऊ करल |
\v 14 शुरुक पशुके उपस्थितिमे जोन चमत्कार देखैना शक्ति उहिहे देहल रहे, उहे ओहोँरसे ऊ पृथ्वीके बासिन्दाहुँक्रीहिनहे बहकाइल | तरवारके चोट खाके फेन जीवित हुइल ऊ शुरुक पशुके सम्मानमे एकथो मूर्ति बनैना हुकुम ऊ उहिन्हे देहल |
\v 15 ऊ शुरुक पशुके मुर्तिमे साँस दारदेना अनुमति उहिन्हे देहल, यिहे मारे कि पशुके ऊ मूर्ति बोलेसेकिस्, और ऊ पशुके मूर्तिहे नै पुजुइयन मारजाईत
\v 16 और ओकर छुटी और बरा, धनी और गरीब, स्वत्रंता और दास सक्कुहुनहे ओइनके दाहिन हाँथ या निधारमे छाप लगाईं लागल |
\v 17 ऊ छाप नै होके केऊ फेन किनमेल करे नै पैना हुईल | ऊ छापचाँही ऊ पशुके नाउँ वा ओकर नाउँक संख्या हो |
\v 18 बुद्धिमत्ता यम्नेहेँ बा: जेकर समझ बा, ऊ ओकर पशुक संख्या जोरिँत्, काकरेकी ऊ कौनो मनैनके संख्या हो, और ऊ संख्या भर छे सय छयासट्ठी हो |
\c 14
\s थुमा और एक लाख चवालीस हजार
\p
\v 1 आउर मै हेरनु, और सियोन धिक्वामे थुमा थरह्याइल मै देखनु | हुँकार संगे एक लाख चवालीस हजार रहिँत, जेकर निधारमे ओकर नाउँ और ओकर बाबक नाउँ लिखल रहे |
\v 2 आउर बहुत्ते पानीक आवाज जस्ते, और बरभारी गर्जनके आवाज जस्ते स्वर्गसे आईल एकथो आवाज मै सुन्नु | मै सुनल ऊ सोर वीणा बजुइयन बजैती रहल विणाके सोरजैसीन रहे |
\v 3 सिंहासनके और ऊ चार जीवित प्राणीहुँक्रीहिनके और धर्म-गुरुहुँक्रीहिनके आघे ओईने एकथो लावा गीत गाईत रहिँत | पृथ्वीसे मोल तिरके छुटाइल एक लाख चवालीस हजार बाहेक केऊफे ऊ गीत सीके नै सेकत रहे |
\v 4 ओईने स्त्रीसे लसपस हुईल नै रहिँत, और अपनहे पवित्र धारल रहिँत | थुमा जेहोँर-जेहोँर जाईत ओकर पाछे-पाछे लगुइयन यनेहेँ हुईतैँ | परमेश्वर और थुमाके लग शुरुक फाराके रुपमे मनैनके बिच्चेमे यने मोल तिरके छुटाइल रहिँत |
\v 5 ओइनके मुहेम कौनो झूट नै भेतागिल, ओईने निष्खोत बतैँ |
\s तीनथो स्वर्गदूतहुँक्रे
\p
\v 6 आउर दोसर स्वर्गदूतहे मध्य आकाशमे उरती रहल मै देखनु | पृथ्वीमे रहुइयन प्रत्येक जाति, कुल,भाषा ,और मनैनहे घोषणा करना अनन्त सुसमाचार ओइनके सँग रहे |
\v 7 ऊ बराजोरसे कहल, ''परमेश्वरसे डराओ, और हुँकार महिमा देओ | काकरेकी हुँकार इन्साफके घड़ी आईल बा | स्वर्ग, पृथ्वी, समुन्दर और पानीक मूलहे बनुइयाहे दण्डवत् करो |''
\v 8 आउर एकथो दोसर स्वर्गदूत, अर्थात दोसर भर असिक कती पाछेपाछे लागल, ''पतन हुईल! जाति-जातिनहे अपन व्यभिचारके रिसके जाँर-डारु पिय लगैना महान बेबिलोनके पतन हुईल |''
\v 9 ओकर पाछे तिसर स्वर्गदूत बराजोरसे असिक कती ओइनके पाछे आइल, ''यदि कौनो मनैया ऊ पशु और ओकर मूर्तिहे पूजल और निधार या हाँथेम ओकर छाप लिहल कलेसे,
\v 10 ऊ फेन हुँकार रिसके कचौरामे कुछु नै मिलाके तयार कैल परमेश्वरके रिसके कड़ा जाँर-डारु पिनेबा, और पवित्र स्वर्गदूतहुँक्रे और थुमाके साम्ने आगी और गन्धकमे उहिहे यातना देजाई |
\v 11 ओइनके यातनाके धूवाँ सदादीन उप्पर जैतीरही | ओईने यिहे हुईतैँ जे ऊ पशु और ओकर मूर्तिहे पूजा करथैँ, और ओकर नाउँ छाप लेथैँ | ओईने दिनरात कबु फेन आराम नै भेतैहिँ |''
\v 12 परमेश्वरके आज्ञापालन करना और येशूक उप्पर विश्वास करना सन्तहुँक्रीहिनके धैर्यधारण यम्नेहेँ बा |
\v 13 आउर स्वर्गसे आईल असीन आवाज मै सुन्नु, ''यी लिखो: आब उप्रान्त प्रभुमे मुउइयन धन्यके हुईतैँ |'' आत्मा कथैँ, ''हो, ओईने अपन-अपन मिहिनतसे आराम पैहीँ, काकरेकी ओइनके काम ओइनके पाछे लग्ही |''
\s पृथ्वीक कटनी
\p
\v 14 आउर मै हेरनु, और एकथो उज्जर बद्री और ओकर उप्पर बैठल मनैनके छावा जैसीन एक जहन देखनु, जेकर कपारिम स्वानक मुकुट रहे और हाँथेम एकथो चोखुर हँस्या रहे |
\v 15 दोसर एकथो स्वर्गदूत मन्दिरसे बाहर आइल, और बद्रिक उप्पर बैठुइयाहे चिल्लाके कहल, ''अप्निक हँस्या ली, और कटनी करी, काकरेकी कत्निक समय आईल बा, काकरेकी पृथ्वीके बाली सक्कु पाकगिल बा |''
\v 16 असिक बद्रिक उप्पर बैथुइया अपन हँस्या पृथ्वीक उप्पर चलाईल, आउर पृथ्वीके कटनी हुईल |
\v 17 आउर स्वर्गमे रहल मन्दिरमेसे एकथो दोसर स्वर्गदूत बाहर आईल | ओकर सँग फेन एकथो धरयार हँस्या रहे |
\v 18 तबे वेदीकसे दोसर स्वर्गदूत आईल, जेकर आगीक उप्पर शक्ति रहे | और चोखुर हँस्या लिहुइयाहे चिल्लाके ऊ कहल, ''तोरिक चोखुर हँस्या चला, और पृथ्वीके अंगुरके झुप्पाहे जम्मा कर, काकरेकी पृथ्वीके अंगुर सक्कु पाकसेकल बा |''
\v 19 ऊ स्वर्गदूत अपन हँस्या पृथ्वीमे चलाईल, और पृथ्वीके अंगुरके फसल जम्मा करल, और उहिहे परमेश्वरके रिसके बरभारी दाख-कुण्डमे फेकादिहल |
\v 20 शहर बाहेरके दाख-कुण्डमे ऊ अंगुर किचुलगिल, दाख-कुण्डमेसे खुन निकरके बहल | ऊ खुन घोरवक लगाम सम् पुग्ना करके गहिँर रहे, और तीन सय किलोमिटर सम फैलल रहे |
\c 15
\s सातथो स्वर्गदूतहुँक्रे और सातथो विपत्ति
\p
\v 1 मै स्वर्गमे बरवार और अचम्मक दोसुर एकथो चिन्हा देख्नु: सातथो स्वर्गदूतहुँक्रे सातथो अन्तिम विपत्ति लेले रहिँत, काकरेकी ओइनेहेन्केमे परमेश्वरके क्रोध ओराइल बा |
\v 2 आगीकसँग मिलल काँचके समुन्दरहस मै देख्नु | वहाँ पशु और ओकर मूर्तिक उप्पर और ओकर नाउँक गिन्तीहे जितुइयन अपन हाँथेम परमेश्वरके वीणा लेके ऊ काँचके समुन्दरके आँरितिर ठरह्याइल रहिँत |
\v 3 ओइने असिक कहिके परमेश्वरके दास मोशक भजन और थुमक भजन गाइतिहिँत, "हे परमप्रभु परमेश्वर सर्वशक्तिमान, अप्निक काम महान और आश्चर्यपूर्ण बताँ, युग-युगके महाराजा, अप्निक डगर धार्मिक और सत्य बताँ |
\v 4 हे परमप्रभु, अप्निसे के नै डराईत? काकरेकी अप्नी किल पवित्र बती | सक्कु जाति आके अप्निहे ढोक लग्हीँ, काकरेकी अप्निक धार्मिक काम देखा परगिल बा |"
\v 5 यी बातेक पाछे मै हेर्नु, और स्वर्गमे गवाहीक मण्डपके मन्दिर उघारगैलस |
\v 6 स्वच्छ और उज्जवल लुग्गा घालल और छातीमे सोनक फित्ता बाँधल सातथो स्वर्गदूतहुँक्रे सातथो विपत्ति लेके मन्दिरमेसे बाहेर निकरलाँ |
\v 7 ऊ चारथो जित्ती प्राणीमेसे एकथो सदासर्वदा जित्ती रहुइया परमेश्वरके क्रोधसे भरल सोनक सातथो खोरिया ऊ सातथो स्वर्गदूतहुँक्रीहिनहे देलाँ |
\v 8 तब् परमेश्वरके महिमा और हुँकार शक्तिक कारण मन्दिर धुवाँलेके भरगैलस | ऊ सातथो स्वर्गदूतहुँक्रीहिनके सातथो विपत्ति नै ओराईटसम केऊ फेन मन्दिरके भित्तर जाई नै सेकल |
\c 16
\s परमेश्वरके क्रोधके सातथो खोरिया
\p
\v 1 तब् मन्दिरमेसे आइल एकथो चिल्ला-चिल्ला सातथो स्वर्गदूतहुँक्रीहिनहे असिक कहत मै सुन्नु: "तुहुरे जाऊ, और परमेश्वरके क्रोधके सातथो खरिया पृथ्वीमे खन्यादेऊ |"
\v 2 तब् शुरुक स्वर्गदूत जाके अपन खोरिया पृथ्वीमे अखन्यादेहल, और ओक्रेहे कारण ऊ पशुक छाप रहुइया और ओकर मूर्तिहे पुजुइया मनैनहे घिन लग्ना और बठैना खटरा निकरगैलाँ |
\v 3 दोस्रा स्वर्गदूत अपन खोरिया समुन्दरमे अख्न्याइल, और ऊ मुअल मनैनके खुनहस होगिल | तब् समुन्दरमे रहल सक्कु जित्ती प्राणी मुगैलाँ |
\v 4 तब् तेस्रा स्वर्गदूत अपन खोरिया लदियनमे और पानीक मूल हुँक्रीहिनमे अख्न्याइल, और ऊ सक्कु खुनेखुन होगिलैँ |
\v 5 तब् पानीक जिम्मा लेहुइया स्वर्गदूत असिक कहत मै सुन्नु, "अप्नी अपन इन्साफमे न्यायी बती, अप्नी जे बती, जे रही, हे पवित्र परमेश्वर | काकरेकी अस्तेके अप्नी इन्साफ करलेती |
\v 6 काकरेकी ओइने सन्तहुँक्रीहिनके और अगमवक्ताहुँक्रीहिनके रक्तपात करल बताँ, और अप्नी ओइन्हे खुन पिए देहलती | ऊ ओइन्हे भेटैहिक परना हो |"
\v 7 तब् वेदीहे असिक कहत मै सुन्नु, "हो, परमप्रभु परमेश्वर सर्वशक्तिमान, अप्निक इन्साफ सत्य और न्यायसङ्गत बताँ |"
\v 8 ओकर पाछे चौथाँ स्वर्गदूत अपन खोरिया सूर्यक उप्पर अख्न्याइल, और मनैनहे आगीलेके जरैना अनुमति सूर्यहे देगिलस |
\v 9 मनै डटके तातुलले जरगैल, और ओइने ऊ विपत्तिहुँक्रीहिनके उप्पर अधिकार रहल परमेश्वरके नाउँक निन्दा करलाँ | पर ओइने पश्चात्ताप करना और हुँकिनहे महिमा देना इन्कार करलाँ |
\v 10 तब् पाँचौ स्वर्गदूत अपन खोरिया ऊ पशुक सिंहासनमे अख्न्याइल, और ओकर राज्यमे अन्धकार छागैलिस, और वेदनामे मनै अपन जीभ चबाई लग्लाँ |
\v 11 ओइनके वेदना और खटरक कारण ओइने स्वर्गक परमेश्वरहे सरप्लाँ | पर अपन करल कुकर्ममेसे पश्चात्ताप करना ओइने इन्कार करलाँ |
\v 12 तब् छैठौँ स्वर्गदूत अपन खोरिया महालदिया युफ्रेटिसमे अख्न्याइल, और लदियक पानी सुखागैल और पुरुवसे अउइया रज्वनके लग डगर बनगैल |
\v 13 तब् मै अजिंगरके मुहमेसे, ऊ पशुक मुहमेसे और झुटा अगमवक्तक मुहमेसे मेघिनके हस तीनथो घृणित आत्मा निकरत देख्नु |
\v 14 ओइने चमत्कार देखुइया दुष्टात्मा हुईताँ | ओइने पूरा संसारके रज्वनके थेन जैथाँ, और सर्वशक्तिमान परमेश्वरके महान दिनमे युद्ध करक लग ओइन्हे एक्केथे जुतैथाँ |
\v 15 "हेरो, मै चोरवाहस अइबुँ | ऊ धन्य हो, जे जागल रहत और अपन लुग्गक सुरक्षा करत | नै ते ऊ नङ्ग्ते नेगी, और ओकर नग्नता देखाजाई |"
\v 16 ओइने रज्वनहे ऊ ठाउँमे जुटैलाँ जिहिहे हिब्रू भाषामे और-मागेड्डोन कहीजाईत |
\v 17 तब् सातौँ स्वर्गदूत अपन खोरिया हावामे अख्न्याइल, और मन्दिरके सिंहासनमेसे असिक कना एकथो बरवार आवाज निकरल, "आब ओरागैलस |"
\v 18 तब् बिज्ली चम्कलाँ, आवाज और बद्री थर्कल, और भयानक भूकम्प गैल, अतरा भयानक भूकम्प कि पृथ्वीमे मनैनके उत्पत्ति हुईल से लेके असिन कबु नै गैल रहे |
\v 19 ऊ महानगरी तीन भागमे टुक्रा-टुक्रा होगैलस, और देश देशके बजार भसकगैलाँ | परमेश्वरहे महान बेबिलोनके याद अइलिन, और ऊ अपन क्रोधके भयानक दारुलेके भरल खोरिया उहिहे पिए देलाँ |
\v 20 तब् हरेक टापु अपन-अपन ठाउँसे हेरागैल और पहाड़हुँकरे बेपत्ता होगिलैँ |
\v 21 चालीस-चालीस किलो ग्रामके पाला मनैनके उप्पर गिरे लग्लिन, और मनै पालक समस्यक कारण परमेश्वरहे सरापे लग्लाँ | काकरेकी यी विपत्ति गजब भयानक रहे |
\c 17
\s जन्नी मनैया और पशु
\p
\v 1 ऊ सातथो खोरिया लेहुइया सातथो स्वर्गदूतहुँक्रीहिनमेसे एकथो मोरिक थेन आके महिन्हे कहल, "यहोँर आऊ, मै तुहिन्हे बहुत्ते पानीमे बैठल ऊ महावेश्याहे देहल इन्साफ देखैबुँ |
\v 2 ओकर सँग पृथ्वीक रज्वन व्यभिचार करल बताँ, और पृथ्वीक बासिन्दाहुँकरे ओकर व्यभिचारसे मतवार हुइल बताँ |
\v 3 तब् ऊ महिन्हे आत्मामे बोकके एकथो उजाड़-ठाउँक भित्तर लैगिलाँ | वहाँ सातथो मुन्टा और दशथो सीङ रहल ईश्वर-निन्दक नाउँहुँक्रीहिनसे भरल चहकार लाल रंगके पशुक उप्पर बैठल एकथो जन्नी मनैयाहे मै देखनु |
\v 4 ऊ जन्नी मनैया बैजनी और चहकार लाल लुग्गा घालल रहे, और ऊ सोन, रत्न और मोतीहुँक्रीहिनसे सिंगारल रहे, और घृणित बात, अर्थात ओकर व्यभिचारके अशुद्ध बातसे भरल एकथो सोनक खोरिया हाँथेम लेले रहे |
\v 5 ओकर लिल्हारमे एकथो नाउँ लिखल रहे: रहस्य पृथ्वीक वेश्याहुँकरे और घृणित बातके दाई महान बेबिलोन |
\v 6 तब् मै ऊ जन्नी मनैयाहे सन्तहुँक्रीहिनके खुन और येशूक शहिदहुँक्रीहिनके खुन पिके मतवार हुइल देखनु | उहिहे देख्के मै गजब अचम्मित होगैनु |
\v 7 तब् ऊ स्वर्गदूत महिन्हे कहल, "तुँ काकरे अचम्म मानतो? ऊ जन्नी और उहिहे बोकुइया सातथो मुन्टा और दशथो सीङ रहल पशुक रहस्य मै तुहिन्हे बतैबुँ |
\v 8 तोहाँर देख्लक ऊ पशु एकथो समय रहे, पर अब्बे नै हो, और सर्वनाशमे जाईक लग अतल कुण्डमेसे ऊ उप्पर चहुँरे लागल बा | और पृथ्वीक बासिन्दाहुँकरे, जेकर नाउँ संसारके उत्पत्तिसे जीवनके किताबमे नै लिखल हुईतिन, ओइने ऊ पशुहे देख्के अचम्म मन्हीँ, काकरेकी ऊ एकथो समय रहे, पर आब नै हो पर पाछे आई |
\v 9 "बुद्धिमत्ता यम्नेहेँ बा: ऊ सातथो मुन्टा सातथो पहाड़हुँक्रे हुईताँ, जेकर उप्पर ऊ जन्नी मनैया बैठल बा |
\v 10 ओइने सातथो रज्वनफे हुईताँ- पाँचथो मुसेकल बताँ, एकथो भर पलि बा, और दोसुर अभिन नै आइल हो | ऊ आई ते थोरिक समय किल रहे परी |
\v 11 ऊ पशु, जोन एकथो समय रहे, पर आब नै हो, ऊ भर आठौँ हो | सातथोमेसे ऊ एकथो हो, पर ओकर सर्वनाश होजाई |
\v 12 "तोहाँर देख्लक ऊ दशथो सीङ भर दशथो रज्वन हुईताँ, जे अभिनसम राजकीय शक्ति नै भेटाइल हुईताँ | पर ओइने ऊ पशुकसँग छुटी समयक लग रज्वक अधिकार भेटैहीँ |
\v 13 ओइने एक्के मनके बताँ, और ओइने अपन शक्ति और अधिकार ऊ पशुहे दैदिहीँ |
\v 14 ओइने थुमक विरुद्धमे युद्ध करहीँ, और थुमा ओइन्हे जितदिहीँ, काकरेकी ऊ प्रभुहुँक्रीहिनके प्रभु, और राजाहुँक्रीहिनके राजा हुईताँ | हुँकार सँग रहुइयन भर बलागैलक, चुनगैलक और विश्वासयोग्य हुईताँ |"
\v 15 ऊ स्वर्गदूत महिन्हे कहल, "तोहाँर देख्लक ऊ पानीहुँक्रे, जहाँ ऊ वेश्या बैठल बा, ऊ कना मनै, भीड़हुँक्रे, जातिहुँक्रे और भाषाहुँक्रे हुँइत |
\v 16 और तोहाँर देख्लक ऊ दशथो सीङ और ऊ पशु ऊ वेश्याहे घृणा करहीँ, और उहिहे एक्केली और नङ्गा बनादिहीँ, ओकर सिकार खैहीँ, और उहिहे आगीमे भस्म पारदिहीँ |
\v 17 काकरेकी परमेश्वरके वचन पूरा नै हुईत सम एक्के मनके होके ओइने अपन राजिकीय शक्ति ऊ पशुहे देके हुँकार अभिप्राय पूरा करक लग परमेश्वर ओइनके मनमे यी विचार दारदेलाँ |
\v 18 तोहाँर देख्लक ऊ जन्नी ऊ महानगरी हो, जे पृथ्वीक राजाहुँक्रीहिनमे राज्य करत |
\c 18
\s बेबिलोनके पतन
\p
\v 1 यकरपाछे बरवार अधिकार रहल दोसुर एकथो स्वर्गदूत स्वर्गमेसे तरे आईत मै देख्नु | ओकर तेजसे पृथ्वी ओजरार होगैल |
\v 2 ऊ असिक कहिके शक्तिशाली स्वरमे चिल्लाइल: "महानगरी बेबिलोनके पतन होगैल, यी महानगरी भूतनके बैठना ठाउँ, हरेक अशुद्ध आत्मा, और हरेक अशुद्ध तथा घृणित चिरैँनके अड्डा हुईलबा |
\v 3 काकरेकी सक्कु जातिहुँक्रे ओकर अशुद्ध कामवासनक मदिरा पिअल बताँ, और पृथ्वीक राजाहुँक्रे ओकर सँग व्यभिचार करल बताँ, और पृथ्वीक व्यापारीहुँक्रे ओकर विलासितक प्रभावसे धनी हुइल बताँ |"
\v 4 तब् मै स्वर्गमेसे असिक कहत दोसुर आवाज सुन्नु: "हे मोरिक मनै, ओम्नेसे निकरके आजाऊ, नै ते ओकर पापहुँक्रीहिनके सँग तुहुरे फेन सहभागी होजैबो, और ओकर विपत्तिहुँकरे तुहुरे भोग्बो,
\v 5 काकरेकी ओकर पापहुँक्रे स्वर्गसम कुरह्यागैल बताँ, और परमेश्वर ओकर अधर्महुँक्रीहिन् सम्झल बताँ |
\v 6 ऊ ज्या करल रहे वहे उहिहे देऊ, ओकर करलक कामक दोबर उहिहे फिर्ता करदेऊ ऊ प्यालामे ज्या भरल रहे, ओकर दोबर कड़ा हुइना मेरके उहिहे दैदेऊ |
\v 7 ऊ जतरा फेन गौरव और सुख-विलास करल रहे, ओत्रेहे उहिहे यातना और शोक देऊ | काकरेकी ऊ मनमने कहत, 'महारानी होके मै बैठलतुँ, मै विधवा नै हुईतुँ, महिन्हे कबु शोक करे नै परी |'
\v 8 'तबेकमारे एक्के दिनमे ओकरमे समस्या अइहिँ- मृत्यु, शोक और अनिकाल | आगीसे ऊ भस्म होजाई, काकरेकी ओकर इन्साफ करुइया परमप्रभु परमेश्वर शक्तिशाली बताँ |"
\v 9 उहिसे व्यभिचार करुइया और सुख विलासमे रहुइया पृथ्वीक रज्वाहुँक्रे उहिहे जरत धुवाँ देख्के ओकर लग रुईहीँ और विलौना करहीँ |
\v 10 ओकर यातनक डरसे दुरे ठरह्याके ओइने असिक कहिहिँ, "हाय! हाय! तैँ महानगरी, तैँ शक्तिशाली बेबिलोन! एक्के घरीमे तोरिक दण्ड तोरिक उप्पर परगैलस |"
\v 11 पृथ्वीक व्यापारीहुँक्रे ओकर लग रुईहीँ और विलौना करहीँ, काकरेकी केऊ फेन ओइनके व्यापारमे मालसामान फेनदोस्रे कबु नै किन्हीँ,
\v 12 अर्थात सोन, चाँदी, रत्न, मोती और मलमलके लुग्गाहुँक्रे, बैजनी लुग्गा, रेशम और चहकार लाल रंगके लुग्गाहुँक्रे, और सक्कु मेरके सुगन्धित कठ्वा, काँसा, लोह और सिङ्गमरमरके पात्रहुँक्रे,
\v 13 और दालचिनी, मसला, सुगन्धित धूप, मुर्र, उज्जर-धूप, दारु, तेल, चिक्तार पीठा, गोहूँ, गैया-भैसीन्याँ, भेँरी, घोरवाहुँक्रे, रथहुँक्रे, कमारा-कमारीहुँक्रे, अर्थात मनैनके आत्मा |
\v 14 ओइने कहिहिँ, "ए बेबिलोन, तोरिक मनके चाहल फारा तोरिकमेसे चलगिलैँ, सक्कु मीठ खाना और सक्कु चमकदमक तैँ गुमादर्ले, और ऊ फेनदोस्रे कबु नै भेटैबे |"
\v 15 यी सामानके व्यापारीहुँक्रे जे ऊ नगरीमे व्यापार करके धन कमाइल रहिँत, ओकर परे अइना यातनक डरसे दुरे ठरह्याके असिक कती ओइने जोरसे चिल्ला-चिल्ला रुइहीँ और विलाप करहीँ,
\v 16 "हाय! हाय! ऊ महानगरी, जे मलमल, बैजनी और चहकार लाल लुग्गा घालके सोन, रत्न और मोतीहुँक्रीहिनसे सिङ्गारल रहे |
\v 17 काकरेकी एक्के घड़ीमे अतरा धेउर धन नष्ट होगैल बा |" हरेक जहाजके कप्तान, जहाजमे यात्रा करुइयन, नाविकहुँक्रे और सामुन्द्रिक व्यापारीहुँक्रे दुरे ठरह्यागैलाँ,
\v 18 और ऊ महानगरी जरके निक्रल धुवाँ देख्के असिक कहिके चिल्लैलाँ, "ऊ महानगरी हस कोन बजार रहे?"
\v 19 तब् ओइने अपन-अपन मुन्टामे धुर दारके रुईती और बिलौँना कर्ती असिक कहिके चिल्लैलाँ, "हाय! हाय! ऊ महानगरी जहाँ समुन्दरमे जहाज रहुइया सक्कु जाने ओकर सम्पत्तिसे धनी हुइल रहिँत | एक्के घड़ीमे ऊ नष्ट होगिल बा |
\v 20 हे स्वर्ग, ओकर इन्साफमे रमा! हे सन्तहुँक्रे, प्रेरितहुँक्रे और अगमवक्ताहुँक्रे, तुहुरिनके उप्पर करल अन्यायक लग परमेश्वर ओकर इन्साफ करल बताँ |"
\v 21 तब् एकथो शक्तिशाली स्वर्गदूत बरवार चकिया हस एकथो ढुङ्गा उठैलस, और असिक कहिके उहिहे समुन्दरमे फेँकादेहल, "अस्तेके महानगरी बेबिलोन जोरसे फेँकाजाई, और ऊ फेनदोस्रे कबु नै मिली |
\v 22 वीणा बजुइयन, गायकहुँक्रे, बस्या बजुइयन और तुरही फुँकुइयनके धुन तोरिकमे कबु नै सुनमिली | और कोनो फेन ढुङ्गक काम करुइया शिल्पकार तोरिकमे कबु नै मिल्हीँ | चकियक आवाज तोरिकमे कबु नै सुनमिली |
\v 23 दियक ओजरार तोरिकमे कबु नै चम्की | दुलाहा और दुल्हिक सोर फेन तोरिकमे कबु नै सुनाजाई | काकरेकी तोरिक व्यापारीहुँक्रे पृथ्वीक बर-बर मनै रहिँत, और तोरिक मन्त्र-तन्त्रसे जाति-जातिहुँक्रे ठग्वा पाईल रहिँत |
\v 24 ओम्नेहेँ अगमवक्ताहुँक्रे, सन्तहुँक्रे और पृथ्वीमे मुवापैलक सक्कुहुनके खुन भेटागिल रहे |"
\c 19
\s छुटकाराके गीत
\p
\v 1 ओकर पाछे मै स्वर्गमेसे एकथो बरवार भीड़ जोरसे असिक कहे हस सुन्नु, "हल्लेलूयाह! मुक्ति, महिमा और शक्ति हमार परमेश्वरके हुँइत,
\v 2 काकरेकी हुँकार इन्साफ सत्य और न्यायसङ्गत बताँ | सारा पृथ्वीहे अपन व्यभिचारसे भ्रष्ट परुइया ऊ महावेश्याहे ऊ दण्ड देले बताँ, और हुँकार दासहुँक्रीहिनके खुनक बदला लेसेकल बताँ |"
\v 3 ओइने फेनदोस्रे एकचो जोरसे कलाँ, "हल्लेलूयाह! ऊ महानगरी जरलक धुवाँ सदासर्वदा उप्पर जैतीरहत |"
\v 4 तब् ऊ चौबिसे धर्म-गुरुहुँक्रे और ऊ चारथो जित्ती प्राणीहुँकरे घोपत्या होके सिंहासनमे विराजमान हुईल परमेश्वरहे असिक कहिके दण्डवत् करलाँ, "आमेन, हल्लेलूयाह !"
\v 5 तब् सिंहासनमेसे असिक कहत एकथो आवाज आईल, "हमार परमेश्वरके प्रशंसा करो, हुँकार सक्कु दासहुँक्रे, तुहुरे छुटी और भारी जे हुँकार डर मन्थो |"
\v 6 ओकर पाछे एकथो बरवार भीड़के सोरजस्ते मै सुन्नु, उलरना पानीक आवाज और गजब शक्तिशाली बद्री ठरकलक आवाज हस मै सुन्नु, जे असिक कहत रहे: हल्लेलूयाह! काकरेकी परमप्रभु हमार परमेश्वर सर्वशक्तिमान राज्य करथाँ |
\v 7 हम्रे रमाई और खोब खुशी हुई, और हुँकिनहे महिमा दी! काकरेकी थुमक भोजक दिन आइल बा, और हुँकार दुल्हन्याँ अप्निहीँ तयार होगिल बतीन |
\v 8 चहकार और स्वच्छ मलमलके लुग्गा सन्तहुँक्रीहिनके धार्मिक काम हुईताँ |
\v 9 तब् ऊ स्वर्गदूत महिन्हे कहल, "यी लिखो, थुमक भोजक खानामे नेउँता भेतुइयन धन्यके हुईताँ |" ऊ महिन्हे फेनदोस्रे कहल, "परमेश्वरके सत्य वचनहुँक्रे यहे हुईताँ |"
\v 10 तब् उहिहे दण्डवत् करक लग मै ओकर गोरामे घोपत्या होगैनु | पर ऊ महिँहे कहल, "तुँ महिन्हे असिक नै करो | मै येशूक गवाही कायम करुइया तोहाँर भैयनके और तोहाँर संघरिया-दास किल हुईतुँ | परमेश्वरहे दण्डवत् करो! काकरेकी येशूक गवाही अगमवाणीक आत्मा हो |
\s उज्जर घोरवा और ओकर सवार
\p
\v 11 मै स्वर्ग उघ्रल देख्नु और वहाँ एकथो उज्जर घोरवा देख्नु | ओकरमे सवार रहुइया "विश्वासयोग्य" और "सत्य" कहाजैथाँ | धार्मिकतामे ऊ इन्साफ और युद्ध करथाँ |
\v 12 हुँकार आँखी आगीक ज्वाला हस रहे, और ओकर मुन्टामे बहुत्ते राजमुकुट रहिन | हुँकार एकथो नाउँ लिखल रहे, जोन हुँकिनहे बाहेक दोसुर जहनहे किहुहे पता नै रहे |
\v 13 ऊ खुनमे चोपल लुग्गा घालल रहिँत, और हुँकार नाउँ "परमेश्वरके वचन" रहे |
\v 14 स्वर्गक सेनाहुँकरे उज्जर और सफा मलमलके लुग्गा घालके उज्जर घोरवनमे चहुँरके हुँकार पाछेपाछे लग्लाँ |
\v 15 जातिजातिहुँक्रीहिनहे प्रहार करक लग हुँकार मुहमेसे चोखुर तरवार निकरत, और ऊ लोहेक लट्ठी लेके ओइनकेमे शासन करहिँ | सर्वशक्तिमान परमेश्वरके क्रोधके दाख-कुण्ड ऊ किच्लैथाँ |
\v 16 हुँकार लुग्गा और जाँघमे "राजाहुँक्रीहिनके राजा और प्रभुहुँक्रीहिनके प्रभु" लिखल बा |
\v 17 तब् मै एकथो स्वर्गदूतहे सुर्यमे ठरह्याइल देख्नु | ऊ आकाशके बिच्चेम उरुइया सक्कु चिरैँनहे जोरसे असिक कहल, "आऊ, परमेश्वरके बरवार खानपीनमे जमा होऊ |
\v 18 तुहुरे रज्वनके, कप्तानहुँक्रीहिनके, शक्तिशाली मनैनके और घोरवनके और ओइनकेमे सवार रहुइयनके, फुक्का और कमारा-कमारीनके, भारी और छुटी सक्कुहुनके सिकार खैबो |"
\v 19 तब् घोरीनकेमे सवार रहुइयन और हुँकार सेननके विरुद्धमे युद्ध करक लग ऊ पशु और पृथ्वीक राजाहुँकरे और ओइनके सेनाहुँकरे कुरह्याइल मै देख्नु |
\v 20 तब् ऊ पशु और ओकर हाजिरीमे अचम्म काम करुइया झुटा अगमवक्ता दुनु जाने पकरवा पागीलैँ | यी अचम्मक कामहुँक्रीहिनसे ऊ झुटो अगमवक्ता ऊ पशुक छाप लेहुइयन् और ओकर मूर्तिक पुजा करुइयनहे बहकाइल रहे | यी दुनु जाने बर्तीरहल गन्धकके आगीक कुण्डामे जित्ति फेँकागैलाँ |
\v 21 बाँकी रहुइयन भर घोरवक उप्पर सवार रहुइयक मुहेमेसे निकरल तरवाललेके मुगैलाँ, और सक्कु चिरैँ ओइनके सिकार अघाइतसम खैलाँ |
\c 20
\s एक हजार वर्ष
\p
\v 1 ओकर पाछे अतल कुण्डक कुंजी और एकथो बरवार सिँक्री हाँथेम लेहल एकथो स्वर्गदूतहे स्वर्गमेसे उतरके आइल मै देख्नु |
\v 2 और ऊ उ अजिंगरहे, उ प्राचीन सँप्वा, जोन दियाबलस या शैतान हो, उहिहे पकरलाँ, और एक हजार सालके लग बहानके धरलाँ |
\v 3 ऊ उहिहे अतल कुण्डमे फेँकादेहल, और ऊ कुण्डाहे बन्द करके मोहोर लगादेहल, ताकि एक हजार वर्ष नै ओराइतसम जाति-जातिहुँक्रीहिनहे ऊ बहकाई नै सेके | ओकर पाछे थोरिक समयक लग उहिहे खोलजाए |
\v 4 तब् मै सिंहासनहुँक्रीहिनहे और ओकर उप्पर बैठुईयनहे देख्नु, जेन्हे इन्साफ करना अधिकार देगिल रहे | तब् येशूक गवाहिक लग और परमेश्वरके वचनके लग मुन्टा कत्वा पउइयन, और ऊ पशु और ओकर मूर्तिक पूजा नै करुइयन और ओकर छाप लिल्हार वा हाँथेम नै लगुइयनके आत्माहुँक्रीहिनहे मै देख्नु | ओइने फेनदोस्रे जित्ती होगिलैँ, और ओइने ख्रीष्टके संगे एक हजार सालसम राज्य करलाँ |
\v 5 औरे मुअल मनै भर ऊ एक हजार साल नै बीततसम नै जिलाँ | यी शुरुक पुनरुत्थान हो |
\v 6 शुरुक पुनरुत्थानमे सहभागी होउइयन धन्य और पवित्र हुईताँ | यनहे दोस्रा मृत्युक शक्ति कुछु नै करे सेकी, पर ओइने परमेश्वर और ख्रीष्टके पूजाहारी होके हुँकार सँग एक हजार सालसम राज्य करहीँ |
\s शैतानके अन्तिम विनाश
\p
\v 7 एक हजार साल बित्के सेकी ते शैतान ओकर कैदमेसे छोरजाजाई,
\v 8 और पृथ्वीक चारु ओहोँर रहल देश-देशके मनैनहे बहकाइक लग, अर्थात गोँग और मागोगहे लड़ाई करक लग जमा करक लग निकरके आई | ओइनके संख्या समुन्दरके बालु बराबर रहिहीन |
\v 9 ओइने सारा पृथ्वीमे जाके सन्तहुँक्रीहिनके छावनीक आँजर-पाँजर और प्रिय बजारहे घेरलाँ, पर स्वर्गमेसे आगी बरसके ओइन्हे भस्म बनादेहल |
\v 10 ओइन्हे बहकुइया ऊ दियाबलस जहाँ ऊ पशु और झुटा अगमवक्ता फेन रहिँत | वहाँ ओइने दिनरात सदासर्वदा यातना भोग्हीँ |
\s मुअल मनैनके इन्साफ
\p
\v 11 तब् मै एकथो बरवार उज्जर सिंहासन और ओकरमे बैथुइयाहे देखनु | हुँकार आघेसे पृथ्वी और आकाश भागके चलगिलैँ, और ओइन्हे कहूँ नै ठाउँ मिल्लिन |
\v 12 मै भारी और छुटी सक्कु मुअलहुँक्रीहिनहे सिंहासनके आघे ठरह्याइल देख्नु, और किताबहुँक्रे खोलगैलाँ | दोसुर एकथो आउर किताब फेन खोलगैलस, जोन जीवनके किताब हो | ऊ किताबहुँक्रीहिनमे लिखल बातमुताबिक, ओइनके काम अनुसार मुअलहुँक्रीहिनके इन्साफ हुईलस |
\v 13 समुन्दर अपनमे रहल मुअलहुँक्रीहिनहे दैदेहल, और मृत्यु और पाताल फेन ओइनकेमे रहल मुअलहुँक्रीहिनहे दैदेलाँ | ओइनके प्रत्येकके अपन-अपन काम अनुसार इन्साफ हुईलस |
\v 14 मृत्यु और पाताल फेन आगीक कुण्डामे फेँकागैलाँ | यी आगीक कुण्डा दोसर मृत्यु हो |
\v 15 जेकर नाउँ जीवनके किताबमे लिखल नै भेटागैलस ऊ आगीक कुण्डामे फेँकागैलस |
\c 21
\s लावा यरुशलेम
\p
\v 1 तब् मै लावा आकाश और लावा पृथ्वी देख्नु, काकरेकी शुरुक आकाश और शुरुक पृथ्वी बित्गैल रहिँत | समुन्दर ते आब रहे फेन नै |
\v 2 तब् मै परमेश्वरके थेनसे दुल्हक लग दुल्हन्याँ हस सँपराइल, अर्थात पवित्र बजार लावा यरुशलेम स्वर्गमेसे तरे ओहोँर आईत देख्नु |
\v 3 सिंहासनमेसे असिक कना एकथो बरवार आवाज मै सुन्नु, "हेरो, परमेश्वरके डेरा मनैनके सँग हुईलबा | ऊ ओइनके सँग बैठीहीँ, और ओइने हुँकार प्रजा हुईहीँ, और परमेश्वर अप्निहीँ ओइनके परमेश्वर होके ओइनके सँग रहिहीँ |
\v 4 ऊ तुहुरिनके आँखीक आँश पूरा रूपसे पोँछदिहीँ, और फेनदोस्रे मृत्यु नै रही, और शोक और दुखाई फेन नै रहिजाई | काकरेकी आघेक बात बीतसेकल बताँ |"
\v 5 सिंहासनमे विराजमान रहुइया महिन्हे कलाँ, "हेरो, मै सक्कु चीज लावा बनैबुँ |" ऊ असिक फेन कलाँ, "यी लिखो, यी बात विश्वासयोग्य और सत्य बताँ |"
\v 6 ऊ महिन्हे कलाँ, "आब ओरागैलस | मै अल्फा और ओमेगा हुईतुँ, आदि और अन्त्य महिँ हुईतुँ | प्यास लगुइयनहे जीवनके पानीक सोत्यामेसे मै फोकत्यामे दैदेहम |
\v 7 जे विजय प्राप्त करी ऊ यी उत्तराधिकार भेटाई, और मै ओकर परमेश्वर हुईम, और ऊ मोरिक छावा हुई |
\v 8 पर डरपोकहुँक्रे, अविश्वासीहुँक्रे, घिनारीहुँक्रे, हत्याराहुँक्रे, व्यभिचारीहुँक्रे, जादुगरहुँक्रे, मूर्ति पुजुइयन और थगुइयन सक्कुहुनके बख्रा आगी और गन्धक दन्कना कुण्डामे रहिहीन | यी दोस्रा मृत्यु हो |
\v 9 तब् ऊ सातथो अन्तिम विपत्तिसे भरल सातथो खोरिया रहल सातथो स्वर्गदूतहुँक्रीहिनमेसे एकजे आके महिन्हे असिक कहल, "आऊ, मै तुहिन्हे थुमक जन्नी, हुँकार दुल्हन्याँहे देखैम |"
\v 10 ऊ महिन्हे पवित्र आत्मामे एकथो बरवार और ढेँङ्ग पहाड़मे लैगिल, और परमेश्वरके थेनसे स्वर्गमेसे तरे ओहोँर अईती रहल पवित्र शहर यरुशलेम महिन्हे देखाइल |
\v 11 ओम्ने परमेश्वरके महिमा रहे, और ओकर चमक बहुमूल्य रत्नहुँक्रीहिन् हस तथा बिल्लौर स्फटिक हस चहकार रहे |
\v 12 ओकर आँजरपाँजर बरवार और ढेँङ्ग पर्खाल रहे, और ओम्ने बाह्रथो दवार रहिँत | दवारहुँक्रीहिनमे बाह्रथो स्वर्गदूत रहिँत | ऊ दवारहुँक्रीहिनमे इस्राएलके बाह्रै कुलके नाउँ लिखल रहे |
\v 13 पुरुव ओहोँर तीनथो दवार, उत्तर ओहोँर तीनथो, दक्खिन ओहोँर तीनथो और पश्छिउँ ओहोँर तीनथो दवार रहिँत |
\v 14 बजारके पर्खालमे बाह्रथो जग रहिँत | ओइनके उप्पर थुमक बाह्र प्रेरितहुँक्रीहिनके बाह्रथो नाउँ लिखल रहे |
\v 15 बजार और ओकर दवारहुँक्रे और पर्खाल नापक लग महिन्से बोलुइयकथे एकथो सोनक नप्ना गज रहिस |
\v 16 ऊ बजार वर्गाकार रहे | ओकर चौड़ाइ और लम्बाइ बराबर रहिस | उ गजलेके ऊ नापल ते उ बजार दुइ हजार चार सौ किलोमिटर रहे | ओकर लम्बाइ, चौड़ाइ और उचाई बराबर रहे |
\v 17 स्वर्गदूत ओकर पर्खाल फेन नापल, मनैनके चलाइल नापअनुसार उ पैँसट्ठी मिटर रहे |
\v 18 ऊ पर्खाल बिल्लौरलेके बनल रहे, और बजार भर निख्रल सोनलेके बनल रहे और सफा काँच हस उ चम्के |
\v 19 पर्खालके जगहुँक्रे मेरमेरके बहुमूल्य रत्नहुँक्रीहिनसे जोँटाइल रहे | शुरुक जग बिल्लौरके, दोसुर नीरके, तेसर हरित रत्नक, चौथाँ पन्नक,
\v 20 पाँचौ आनिक्स, छैठौँ लालमणि, सातौँ पितमणि, आठौँ बेरुज, नवौँ पुष्पराज, दशौँ लसुने, एघारौँ नीलमणि और बाह्रौँ कटेलक रहे |
\v 21 उ बाह्रथो दवार भर बाह्रथो मोतीक रहे | प्रत्येक दवार मोतीक रहे | ऊ बजारके रोड चहकार शीशा हस निख्रल सोनक रहे |
\v 22 मै उ बजारमे कोनो मन्दिर नै देख्नु, काकरेकी वहाँक मन्दिर स्वयम् परमेश्वर सर्वशक्तिमान और थुमा हुईताँ |
\v 23 ऊ बजारहे ओजरार कराईक लग सूर्य और जोन्ह्यँक आवश्यकता नै हो, काकरेकी परमेश्वरके महिमा ओकर ओजरार हो | वहाँक दिया कना थुमा अप्निहीँ हुईताँ |
\v 24 हुँकारे ओजरारमे जातिजातिहुँक्रे नेंगघुम करहीँ | पृथ्वीक राजाहुँक्रे अपन वैभव ओम्ने नन्हीँ |
\v 25 दिनके ओकर दवार कबु नै बन्द हुई, और वहाँ रात हुईबे नै करी |
\v 26 ओइने जातिजातिहुँक्रीहिनके वैभव और इज्जत ओम्ने नन्हीँ |
\v 27 पर थुमक जीवनके किताबमे नाउँ लिखलहुँक्रीहिनके बाहेक कोनो फेन अशुद्ध बात, घृणित काम करुइया और थगुइया कोनो रीतीले फेन ओकर भित्तर नै पैठी |
\c 22
\s जीवनके लदिया
\p
\v 1 तब् ऊ महिन्हे स्फटिक हस चहकार जीवनके पानीक लदिया देखाइल | ऊ लदिया परमेश्वरके और थुमक सिंहासनमेसे निकरके
\v 2 ऊ बजारके रोडक बिच्चेसोज बहतहे | ऊ लदियक आँरितिर जीवनके रुख्वा रहे, जोन हरेक महिना बाह्रै मेरके फारा देतीरहे | ओकर पत्ता भर जातिजातिहुँक्रीहिनहे चोख्वाइक लग रहे |
\v 3 आबसे वहाँ कबु नै सराप रही | परमेश्वर और थुमक सिंहासन वहाँ रहिहीन, और हुँकार दासहुँक्रे हुँकार आराधना करहीँ |
\v 4 ओइने हुँकार मुहार देख्हीँ, और हुँकार नाउँ ओइनके लिल्हारमे रहिहीन |
\v 5 और वहाँ फेनदोस्रे रात नै हुई, ओइन्हे दिया वा घामके ओजरार नै चहिहीन, काकरेकी परमप्रभु परमेश्वरे ओइनके ओजरार रहिहीँ, और ओइने सदासर्वदा राज्य करहीँ |
\v 6 ऊ महिन्हे कहल, "यी वचन विश्वासयोग्य और सत्य बताँ | आब झत्तिहीँ हुई अइना बात अपन दासहुँक्रीहिनहे देखाइक लग परमप्रभु, अगमवक्ताहुँक्रीहिनके आत्मनके परमेश्वर अपन स्वर्गदूत पठैलाँ |"
\s येशू झत्तेहेँ आईतैँ
\p
\v 7 "हेरो, मै झत्तिहीँ आईतुँ | यी किताबके अगमवाणीक वचन पालन करुइया धन्यके हो |"
\v 8 यी बात सुनुइया और देखुइया मै यूहन्ना हुईतुँ | जब मै बात सुन्नु और देख्नु, तब् महिन्हे यी बात देखुइया स्वर्गदूतके गोरामे ढोक लागक लग घोपत्या होगैनु |
\v 9 पर ऊ महिन्हे कहल, "हेरो, तुँ असिक जिन करो | मै ते तोहाँर और अगमवाणी बोलुइया तोहाँर भैयनके और यी किताबके वचन पालन करुइयनके संघरिया-दास किल हुईतुँ | परमेश्वरहे ढोक लागो |"
\v 10 तब् ऊ महिन्हे असिक कहल, "यी किताबके अगमवाणीक वचनमे मोहोर नै लगाऊ, काकरेकी समय लग्गेहेँ बा |
\v 11 दुष्ट काम करुइया दुष्ट काम कर्तीरहे, अश्लील काम करुइया अश्लील काम कर्तीरहे, धर्मात्मा धर्मी काम कर्तीरहे, और पवित्र जन भर पवित्र पलीरहे |"
\v 12 "हेरो, मै झत्तिहीँ आईतुँ | हरेक मनैनहे ओकर करलक काम अनुसार देना प्रतिफल मोरिक थेन बा |
\v 13 मै अल्फा और ओमेगा, शुरुक और पाछेक, आदि और अन्त्य हुईतुँ |
\v 14 "जीवनके रुख्वक हक पाईक लग और बजारके दवार ओहोँरसे भित्तर जाई भेटाऊँ कहिके अपन लुग्गा धोउइयन धन्यके हुईताँ |
\v 15 बाहेर भर कुक्कुर, मन्त्रतन्त्र करुइयन, व्यभिचारीहुँक्रे, हत्याराहुँक्रे, मूर्तिपूजकहुँक्रे और असत्य मन परुइयन और ओक्रेहे अनुसार चलुइयन रहिहीँ |
\v 16 "मै येशू अपन दूतहे तोहाँरिक थेन मण्डलीहुँक्रीहिनके लग यी गवाही देहे पठाइल बतुँ | दाऊदके मूल और सन्तान, और बहानीक चहकार तोरैयाँ महिँ हुईतुँ |"
\v 17 पवित्र आत्मा और दुल्हन्याँ कहतताँ, "आऊ |" जे सुनत ऊ कहे, "आऊ |" जे प्यासा बा ऊ आए, जे इच्छा करी ऊ जीवनके पानी फोकत्या लेहे |
\v 18 यी किताबके अगमवाणीक वचन सुनुइया हरेक मनैनहे मै चेतावनी देहतुँ: यदि केऊ ओम्ने थपल कलेसे यी किताबमे लिखल विपत्तिहुँक्रीहिन् परमेश्वर ओकरमे थपदिहीँ |
\v 19 और केऊ यी अगमवाणीक किताबके वचनमेसे कुछु घटाइल कलेसे, यी किताबमे लिखल जीवनके रुख्वा और पवित्र बजारमेसे ओकर भेटैना हिस्सा परमेश्वर ओकरमेसे छिनलिहीँ |
\v 20 यी बातके गवाही देहुइया कहतैँ, "निश्चय, मै झत्तेहेँ आईतुँ | आमिन, आऊ, हे प्रभु येशू |
\v 21 प्रभु येशूक अनुग्रह सक्कु सन्तहुँक्रीहिनके सँग रहे | आमिन |
