\id COL - Devgarhia New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h कलस्सीहुँक्रीहिनहे पावलके पत्र
\toc1 कलस्सीहुँक्रीहिनहे पावलके पत्र
\toc2 कलस्सी
\mt1 Colossions
\mt1 कलस्सी
\c 1
\p
\v 1 परमेश्वरके इच्छासे ख्रीष्ट येशूक प्रेरित पावल और हमार भैया तिमोथीक ओहोँरसे,
\v 2 ख्रीष्टमे रहल कलेसे सन्तहुँक्रीहिनहे और विश्वासी भैयनहे: परमेश्वर हमार बाबासे अनुग्रह और शान्ति |
\s धन्यवाद ज्ञापन और प्रार्थना
\p
\v 3 तुहुरिनके लग प्रार्थना करेबेर हम्रे अपन प्रभु येशू ख्रीष्टके बाबा परमेश्वरहे रोज धन्यवाद चह्रैथी,
\v 4 काकरेकी ख्रीष्ट येशूमे तुहुरिनके विश्वास और सक्कु सन्तहुँक्रीहिनमे तुहुरिनके प्रेमके विषयमे हम्रे सुनल बती,
\v 5 जोन भर तुहुरिनके लग स्वर्गमे धारल आशाके कारणेसे हो | यी विषयमे तुहुरे आग्गिहिँ सत्यक वचन, अर्थात सुसमाचारमे सुनल बतो |
\v 6 यी सुसमाचार तुहुरिनके थेन आइल बा, और जात्तिके सारा संसारमे फलदायी होके बहरती रही | सत्यतामे परमेश्वरके अनुग्रह तुहुरिनके सुनल और बुझल दिनसेलेके ओसिन सुसमाचारसे तुहुरिनके बिच्चेम फेन ओस्तेके काम कर्ती बा,
\v 7 जोन बात तुहुरे हमार प्रिय संघरिया-दास इपाफ्राससे सिख्लो | ऊ हमार पक्षमे ख्रीष्टके एकथो विश्वासी सेवक हुईताँ |
\v 8 ऊ पवित्र आत्मामे हुईलक तुहुरिनके प्रेमके विषयमे हम्रिहिनहे बताइल बताँ |
\v 9 तबेकमारे हम्रे उ सुन्लक दिनसेलेके हुँकार इच्छक ज्ञान सारा आत्मिक बुद्धि और समझमे तुहुरे पूरा होजाऊ कहिके बिन्ती कर्ती तुहुरिनके लग प्रार्थना करना नै छोरल हुईती,
\v 10 और हुँकिनहे पूरा रूपसे खुशी परना प्रभुक योग्य जीवन बितैती और प्रत्येक मजा काममे फलवन्त हुईती परमेश्वरके आज्ञामे बहरती जाई सेको |
\v 11 हुँकार महिमित शक्ति अनुसार आनन्दसे सक्कु सहनशीलता और धैर्यके लग तुहुरे सारा शक्तिसे बल्गर होजाऊ |
\v 12 ज्योतिमे सन्तहुँक्रीहिनके उत्तराधिकारमे सहभागी हुईक लग हम्रिहिनहे सक्षम बनुइया बाबाहे धन्यवाद चह्राऊ |
\v 13 ऊ हम्रिहिनहे अन्धकारके राज्यसे छुटैलाँ और अपन प्रिय छावक राज्यक भित्तर हम्रिहिनहे सारल बताँ |
\v 14 हुँकारमे हमार उद्दार अर्थात पापके क्षमा बा |
\s ख्रीष्टके सर्वश्रेष्ठता
\p
\v 15 ऊ नै देख्जैना परमेश्वरके प्रतिरूप, सारा सृष्टिक बरका हुईताँ,
\v 16 काकरेकी हुँकारेमे सक्कु चीज सृजल रहे | स्वर्गमे और पृथ्वीक उप्पर हुईलक दृश्य और अदृश्य चीजहुँक्रे, चाहे सिंहासनहुँकरे, चाहे प्रभुत्वहुँकरे, चाहे प्रधानताहुँकरे, चाहे अधिकारहुँक्रे, सक्कु चीज हुँकिनेसे और हुँकारे लग सृजलाँ |
\v 17 वहे सक्कु चीजसे आघे बताँ, और हुँकारेमे सक्कु चीज बँधल बा |
\v 18 ऊ शरीर, अर्थात मण्डलीक कपार हुईताँ, उहाँ शुरु हुईताँ, मुअलहुँक्रीहिनमेसे, जित्ती होउइयनमे ऊ बरका हुईताँ, ताकि प्रत्येक बातमे ऊ सर्वोच्च हुँइत |
\v 19 काकरेकी हुँकार अपन सारा पूर्णता ख्रीष्टमे वास करलकमे परमेश्वर खुशी हुईलाँ,
\v 20 और परमेश्वर हुँकार क्रूसके खुनसे शान्ति कराके पृथ्वीक होए वा स्वर्गक होए, हुँकिनेसे सक्कु चीजहे अपनसँग मिलापमे नन्लाँ |
\v 21 बितल समयमे दुष्ट काम करके तुहुरे पराई होके अपन मनमे विरोधी हुईल रहो |
\v 22 पर अपन आघे तुहुरिन्हे पवित्र, निष्खोत और निर्दोष प्रस्तुत करक लग ख्रीष्टके मासके शरीरमे हुँकार मृत्युसे तुहुरिन्हे ऊ आब मिलापमे नानल बताँ-
\v 23 यदि तुहुरे अपन विश्वासमे अचल और स्थिर पलिरबो और तुहुरिनके सुनल सुसमाचारके आशामेसे नै हट्बो कलेसे | यहे उ सुसमाचार हो, जोन स्वर्गक तरे हरेक प्राणीहे प्रचार करगैल बा, जेकर मै पावल, धर्म-सेवक हुईनु |
\s मण्डलीक लग पावलके मेहनत
\p
\v 24 आब तुहुरिनके लग मोरिक दुःख भोगमे मै आनन्द मनाइतुँ, और ख्रीष्टके कष्टहुँक्रीहिनके कमीहे हुँकार शरीरके लग मै अपन शरीरमे पूरा करतुँ |
\v 25 तुहुरिनके लग महिन्हे देगिलक ईश्वरीय कार्यअनुसार परमेश्वरके वचन पूरा रूपसे प्रचार करक लग मै धर्म-सेवक हुईनु-
\v 26 युग-युग और पुस्तौँसे गुप्त रहल यी रहस्य आब हुँकार सन्तहुँक्रीहिनहे प्रकट हुईलबा |
\v 27 यी रहस्यक महिमामय सम्पत्ति अन्यजातिनके थेन कतरा महान बा, ऊ बात अपन सन्तहुँक्रीहिनहे प्रकट करक लग परमेश्वर चुन्लाँ | यी रहस्य ख्रीष्ट तुहुरिनकेमे रहना हो, जोन महिमक आशा हो |
\v 28 प्रत्येक मनैनहे चेतावनी देती, और प्रत्येक मनैनहे सारा बुद्धिमे सिखैती हम्रे हुँकिनहे घोषणा करती, यी हेतुसे कि प्रत्येक मनैनहे ख्रीष्टमे परिपक्व बनाके प्रस्तुत करे सेकी |
\v 29 मोरिक अन्तस्करणमे हुँकारे जोड़से प्रेरणा देहल शक्ति अनुसार मै यक्रेहेक लग कर्रा परिश्रम करथुँ ।
\c 2
\p
\v 1 तुहुरे यहे जानो कहिके मै चहथुँ कि कसिक तुहुरे और लाउडिकीयामे रहल और मोरिक मुह नै देखल सक्कुहुनके लग मै धेउर परिश्रम करथुँ,
\v 2 कि प्रेममे एकसाथ बहनके ओइनके मन प्रोत्साहित हुईन, और पक्का समझके परिपूर्णताके सम्पत्ति और परमेश्वरके रहस्यक ज्ञान, अर्थात ख्रीष्टहे भेटाँईट |
\v 3 हुँकारेमे ज्ञान और बुद्धिक सारा सम्पत्ति नुकल बा |
\v 4 मै यी कहतुँ, कि बहकैना वचनसे केऊ फेन तुहुरिन्हे नै छले |
\v 5 काकरेकी शरीरमे मै अनुपस्थित हुईलेसे फेन आत्मामे ते मै तुहुरिनेके सँग बतुँ, और तुहुरिनके सुव्यवस्था और ख्रीष्टमे तुहुरिनके विश्वासके स्थिरतामे मै रमैथुँ |
\s ख्रीष्टके जीवनसे छुटकारा
\p
\v 6 तबेकमारे जसिके ख्रीष्टहे तुहुरे ग्रहण करलो, ओस्तेके हुँकारमे जीवन बिताऊ |
\v 7 धन्यवाद देनामे प्रशस्त हुईती, तुहुरिन्हे शिक्षा देहल हस हुँकार जर गस्काईल और बनल और विश्वासमे बल्गर हुईल रहो |
\v 8 ध्यान देऊ, कि केऊ दर्शनशास्त्र और खोँखर छलसे तुहुरिन्हे शिकार ना बनाए, जे ख्रीष्टके अनुसार नै होके, पर मनैनके परम्परा और विश्वक आधारभूत सिद्दान्तहुँक्रीहिनमे अडिग रथाँ |
\v 9 काकरेकी ख्रीष्टमे ईश्वरत्वक सारा परिपूर्णता शरीरमे वास करत,
\v 10 और हुँकारेमे जीवनके परिपूर्णतामे तुहुरे आगिल बतो | सारा शासन और अधिकारके कपार वहे हुईतैँ |
\v 11 ख्रीष्टके खतनामे पापमय स्वभावके शरीरहे छोरके विना हाँथेक करल खतनासे हुँकारमे तुहुरिनके खतना हुइल रहे |
\v 12 बप्तिस्मामे तुहुरे हुँकार सँग गारल रहो | मुअलहुँक्रीहिनमेसे हुँकिनहे जित्ती बनुइया परमेश्वरके काममे विश्वास करलक ओहोँरसे यहे बप्तिस्मामे तुहुरे फेन हुँकारे सँग जित्ती बनागिलो |
\v 13 तुहुरे अपन अपराध और शरीर अनुसार बेखतनामे मुअल रहो, पर परमेश्वर हमार सक्कु अपराध क्षमा करके हुँकारे सँग जित्ती बनादेलाँ |
\v 14 और हमार विरोधमे रहल तमसुक और ओकर सक्कु कानुनी दाबीहुँक्रीहिनहे क्रूसमे किल्ला ठोकके रद्ध करदेलाँ |
\v 15 ऊ प्रधानताहुँक्रीहिन्हे और शक्तिहुँक्रीहिनहे नि:शस्त्र बनाके उ सक्कुहुनके उप्पर क्रूसमे विजय भेटैलाँ, और ओइन्हे खुल्लमखुल्ला तमासा बनादेलाँ |
\v 16 तबेकमारे खैना और पिनामे, वा पर्वके दिन, वा औँसी वा शबाथ दिन मन्ना विषयमे कोनो मनैया तुहुरिन्हे दोष ना देहे |
\v 17 यी भर अइना बातके छाहिँ किल हुँइत, पर वास्तविकता भर ख्रीष्टमे रहत |
\v 18 अपने शरीरहे शास्ति देना बातमे जिद्दी करके, स्वर्गदूतहे पूजे लगाके, अपन दर्शनमे अडिग होके, अपन अभिलाषी मनसे विना कारणके घमण्डसे फुलके केऊ तुहुरिन्हे इनाम गुमैना ना बनाए |
\v 19 असिन मनै ख्रीष्ट, अर्थात कपारहे पकरले नै रथाँ, जिहिसे घोषणा पाके जोर्नी और ग्रन्थिहुँक्रीहिनसे एक्केसँग मिलके सारा शरीर परमेश्वरके देहल बुद्धि अनुसार बहरती जाईत |
\v 20 यदि संसारके आधारभूत सिद्दान्तहुँक्रीहिनमे ख्रीष्टके सँग तुहुरे मुअल बतो कलेसे, यी संसारके हस होके काकरे तुहुरे जिअल रथो? नियमहुँक्रीहिनके आघे काकरे झुक्थो?
\v 21 "नै पक्रो, नै चीखो, नै छुओ"
\v 22 (यी सक्कु बातहुँकरे व्यवहार कर्तीकर्ती नष्ट होके चलजैथाँ) | यी बातहुँकरे मनैनके आदेशहुँक्रीहिनमे और सिद्दान्तहुँक्रीहिनमे आधारित बताँ |
\v 23 उपासनाहे कष्टदायी बनाके और अपनेहे हियाके, और शरीरहे शास्ति देके ओइने बुद्धिक स्वाँग ते कहरथाँ, पर शरीरके अभिलाषाहुँक्रीहिनहे काबुमे नानक लग यी बात कोनो मूल्यक नै रथाँ |
\c 3
\s पवित्र जीवन बितैना शिक्षाहुँकरे
\p
\v 1 यदि तुहुरे ख्रीष्टके सँग जिवागिल बतो कलेसे उप्परके बातके खोजी करो, जहाँ ख्रीष्ट बताँ, और परमेश्वरके दाहिन हाँथेक पजाँर बैठल बताँ |
\v 2 उप्परके बातहुँक्रीहिनमे मन लगाऊ | पृथ्वीमे रहल बातमे नै |
\v 3 काकरेकी तुहुरे मुअल बतो, और तुहुरिनके जीवन परमेश्वरमे ख्रीष्टके सँग नुकागिल बा |
\v 4 ख्रीष्ट, जे हमार जीवन हुईताँ, ऊ प्रकट हुईबेर तुहुरे फेन हुँकारे सँग महिमामे प्रकट हुईबो |
\v 5 तबेकमारे तुहुरिनकेमे जोन सांसारिक स्वभावके बात बताँ उहिहे मारो: व्यभिचार, अशुद्धता, कामुकता, खराब इच्छा और लोभ, जोन मूर्तिपूजा हुईताँ |
\v 6 यहे बातहुँक्रीहिनके लग परमेश्वरके क्रोध आज्ञा नै मनुइयनकेमे अइथिन |
\v 7 तुहुरे फेन यी बातमे रहलमे आघे एकथो समय अस्तेहेँ बातमे चलत रहो |
\v 8 पर आब तुहुरे फेन यी सक्कु बात छोरो: रिस, क्रोध, डाह, निन्दा अपन मुहमेसे निकरना फोहर बोली |
\v 9 एकजे दोसुर जहनहे नै ठागो काकरेकी पुरान स्वभाव ओकर चालचलन समेत तुहुरे छोरदेहल बतो,
\v 10 और लावा स्वभाव लेहल बतो, जोन अपन सृष्टिकर्तक रूपअनुसार ज्ञानमे लावा हुईता |
\v 11 यहाँ ग्रीक और यहूदी, खतनाके और बेखतनाके, अशिक्षित, असभ्य, कमारा और फुक्काके भेदभाव नै रही, पर ख्रीष्ट सक्कु चीज और सक्कु चीजमे बताँ |
\v 12 तबेकमारे परमेश्वरके चुनगैलकहुँकरे, पवित्र और प्रिय होके तुहुरे करुणा, दया, दीनता, नम्रता और धर्य धारण करो |
\v 13 एकजे दोसुर जहनहे सहो, कोनो मनैयक विरुद्धमे कुछु दोषके कारण बा कलेसे, एक-दोसर जहनहे माफी देऊ | जसिके प्रभु तुहुरिन्हे क्षमा करलतैँ, ओस्तेके तुहुरे फेन क्षमा करे परत |
\v 14 यी सक्कुहुनसे धेउर बरु प्रेम धारण करो, जे सक्कु चीजहे पूरा एकतामे एक्केसँग बाँधत |
\v 15 ख्रीष्टके शान्ति तुहुरिनके मनमे राज्य करे | जात्तिके, तुहुरे ओकर लग एक्के शरीरमे बलागिल रहो | तुहुरे धन्यवादी होऊ |
\v 16 ख्रीष्टके वचन तुहुरिनकेमे प्रशस्ततासे वास करे | पूरा बुद्धिमानीसे एक जाने दोसुर जहनहे सिखाऊ और अर्ती देऊ, और परमेश्वरकेमे अपन मनमे रहल कृतज्ञतासे भजन, स्तुति और आत्मिक गीत गाउँ |
\v 17 बात वा काममे ज्या-ज्या करथो, सक्कु चीज हुँकिनेसे परमेश्वर बाबाहे धन्यवाद चह्रैती प्रभु येशूक नाउँमे करो |
\s ख्रीष्टियान परिवार सम्बन्धी शिक्षा
\p
\v 18 हे जन्नी मनै, प्रभुक नजरमे सोहैना मेरके अपन-अपन थारुनके अधीनमे बैठो |
\v 19 हे थारु मनै, अपन-अपन जन्नीनहे प्रेम करो और ओइनकेमे कठोर नै होऊ |
\v 20 हे छाईछावाहुँकरे, प्रत्येक बातमे अपन दाई बाबनके आज्ञापालन करो | काकरेकी यी बात प्रभुहे खुशी बनाइत |
\v 21 हे बाबाहुँकरे, अपन छाईछावनहे रिस नै उठाऊ, नै ते ओइने निरास होजैहीँ |
\v 22 हे कमाराहुँक्रे, प्रत्येक बातमे यी संसारके अपन मलिक्वनहे आँखीक आघे खुशी बनैना किल नै होके, पर सच्चा मनसे प्रभुक डर धारके ओइनके अधीनमे बैठो |
\v 23 तुहुरे ज्या करथो पूरा मनसे करो, मनैनके नै हो, पर प्रभुक सेवा करल हस,
\v 24 यी जानके कि तुहुरे अपन उत्तराधिकार इनामके रुपमे भेटैबो | तुहुरे प्रभु ख्रीष्टके सेवा करतो |
\v 25 काकरेकी अपन करल कुकर्मक फल कुकर्मी भेटाई, और यम्ने पक्षपात नै हुईत |
\c 4
\p
\v 1 हे मलिक्वन, तुहुरिनके फेन स्वर्गमे मलिकवा बता कना जानके अपन कमाराहुँक्रीहिनके सँग सोहैना और उचित व्यवहार करो |
\v 2 होशियार होके धन्यवादसहित स्थिर होके प्रार्थनामे लागल रहो |
\v 3 हमार लग फेन प्रार्थना करो, ताकि ख्रीष्टके ऊ रहस्य प्रचार करक लग परमेश्वर हम्रिहिनहे वचनके लग एकथो दवार खोलदिँत, जेकर लग मै थुनामे परल बतुँ,
\v 4 और मोरिक बोलेपरना वचन खुलस्त पारे सेकुँ |
\v 5 समयक सदुपयोग कर्ती, बाहेरके मनैनसे बुद्धिमानीसे व्यवहार करो |
\v 6 नोन स्वादिलो बनाइल हस तुहुरिनके बोलीवचन सदादिन कृपालु रहे, ताकि प्रत्येक जहनहे कसिक जवाफ देहे परना हो, वहे तुहुरे जानो |
\s अन्तिम अभिवादन
\p
\v 7 मोरिक विषयमे सक्कु बात प्रिय भैया, विश्वासी, धर्म-सेवक और प्रभुमे संघरिया-दास तुखिकस तुहुरिन्हे कही |
\v 8 यहे अभिप्रायसे मै उहिहे तुहुरिनके थेन पथैनु, कि तुहुरे अपन विषयमे जानो, और ऊ तुहुरिनके मनहे प्रोत्साहित बनाए |
\v 9 ओकर सँग ओनेसिमस आईता, जे तुहुरिनमेसे एकजे हो, और ऊ हमार विश्वासी और प्रिय भैया हो | यहाँक सक्कु हालखबर ओइने तुहुरिन्हे बतैहीँ |
\v 10 मोरिक संघरिया-कैदी, अरिस्तार्खस तुहुरिन्हे अभिवादन पठाइल बा | बारनाबासके भान्जा मर्कूसके फेन अभिवादन | ओकर विषयमे तुहुरे आदेश पासेकल बतो- ऊ तुहुरिनके थेन आई कलेसे उहिहे स्वागत करहो |
\v 11 युस्तस नाउँ रहल येशू फेन तुहुरिन्हे अभिवादन पठाइल बा | परमेश्वरके राज्यक लग मोरिक सहकर्मीहुँक्रीहिनमेसे यहूदी विश्वासीहुँकरे यने किल हुईताँ | यनेहेनसे महिन्हे सान्त्वना मिलल बा |
\v 12 तुहुरिन मनिक एक जाने ख्रीष्ट येशूक दास इपाफ्रास फेन अभिवादन पठाइल बा | ऊ अपन प्रार्थनामे मेहनतसे रोज तुहुरिन्हे सम्झत, ताकि तुहुरे परिपक्व होऊ, और परमेश्वरके सारा इच्छामे पूरा रूपसे निर्धक्क होके बैठे सेको |
\v 13 काकरेकी मै ओकर लग गवाही देहतुँ, कि तुहुरे और लाउडिकिया और हिरापोलिस रहुइयनके लग ऊ गजब मेहनत करल बा |
\v 14 प्रिय वैदवा लूका और डेमास फेन तुहुरिन्हे अभिवादन पठाइल बताँ |
\v 15 लाउडिकियाके भैयन और नुम्फास और ओकर घरेम रहल मण्डलीहे मोरिक अभिवादन देऊ |
\v 16 तुहुरिनके बिच्चेम पहरके सेक्के लाउडिकियक मण्डलीमे फेन यी पह्रे लगाऊ, और लाउडिकियक चिट्ठी फेन तुहुरे पह्रो |
\v 17 "तैँ प्रभुमेसे भेटाइल सेवाके काम पूरा कर" कहिके अर्खिप्पसहे कहिदेऊ |
\v 18 मै पावल, यी अभिवादन भर अपने हाँथसे लिखतुँ | मोरिक सिँक्रीहे सम्झहो | तुहुरिनके सँग अनुग्रह रहे |
