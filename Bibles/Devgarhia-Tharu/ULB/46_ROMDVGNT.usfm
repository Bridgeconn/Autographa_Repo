\id ROM - Devgarhia New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h रोमीनहे पावलके पत्र
\toc1 रोमीनहे पावलके पत्र
\toc2 रोमी
\mt1 Romans
\mt1 रोमी
\c 1
\p
\v 1 "मै पावल येशू ख्रीष्टके दास प्रेरितहुँक्रीहिनके लग बलाइल और परमेश्वरके उ सुसमाचारके लग अलग करल हुइतुँ,"
\v 2 "जोन सुसमाचार हुँकार आघेसे अपन अगमवक्ताद्वारा पवित्र धर्मशास्त्रमे प्रतिज्ञा करले रहिँत,"
\v 3 यी सुसमाचार परमेश्वरके छावक विषयमे हो | जेकर जलम शरीर अनुसार दाऊदके वंशमे हुइल रहे |
\v 4 येशू ख्रीष्ट हमार प्रभु मुवल ओइनमेसे पुनरुत्थान होके पवित्रआत्मक आत्मा अनुसार शक्तिमे परमेश्वरके छावा ठहरैलैँ |
\v 5 हुँकार नाउँक खातिर विश्वाससे अईना आज्ञापालन सक्कु जातिनके बिच्चेमे नानक लग हम्रिहिन हुँकिनसे अनुग्रह और प्रेरितके काम भेतैले बती |
\v 6 तुहुरे फेन ओइनके संगसंगे येशू ख्रीष्टके हुइक लग बलाइल बतो |
\v 7 रोममे रहल तुहुरिनके सक्कुहुनके परमेश्वरके प्रिय हुँक्रीहिनहे जोन सन्त हुइक लग बलाइल बतो तुहुरिन्हे परमेश्वर हमार बाबा और प्रभु येशू ख्रीष्टसे अनुग्रह और शान्ति |
\s रोम जैना पावलके गजब चाहना
\p
\v 8 सबसे आघे मै मोरिक परमेश्वर येशू ख्रीष्टद्वारा तुरिहिनके सक्कुहुनके लग धन्यवाद चह्राइतुँ | काकरेकी तुहुरिनके विश्वासके बात सारा संसारमे हुइल बा |
\v 9 "सक्कु हृदयसे हुँकार छावक सुसमाचार प्रचारमे हुँकार सेवा करतुँ, और परमेश्वर मोरिक साक्षी हुइल बताँ कि कसिक मै निरन्तर मोरिक प्रार्थनामे तुहुरिन्हे याद करथुँ!"
\v 10 "यी मंग्थुँ कि, कोनो मेरसे परमेश्वरके इच्छासे आखिरमे तुहुरिनके थेन अईना सफल हुइ सेकुँ |"
\v 11 "काकरेकी तुहुरिन्हे बल्गर बनाइक लग कोनो आत्मिकी वरदान तुहुरिन्हे देहे सेकु, कहिके मै तुहुरिन्हे भेतैना उत्कट इच्छा करतुँ |"
\v 12 असिके तुहुरिनके मोरिक पारस्परिक विश्वाससे हम्रे दुनु जाने एक जहनसे और प्रोत्साहन पाई सेकी |
\v 13 "हेरो भैयो, तुहुरिन्हे पता होए कना मै चहथुँ, कि मै तुहुरिनके और बाँकी अन्यजातिनके बिचमे फेन कोनो फारा बितोरे सेकु कहिके तुहुरिनके थेन अइना बहुत चो मन करनु | पर मै अभिनसम रुकल बतुँ |"
\v 14 "ग्रीक होए वा दोसर असभ्य जाति, बुद्धिमान होए चाहे निर्बुद्धि, सक्कुहुनके मै ऋणी बतुँ |"
\v 15 तबेकमारे सेकतसम तुँ रोममे रहुइयन फेन सुसमाचार प्रचार करे मै उत्सुक बतु |
\v 16 "काकरेकी सुसमाचारसे मै नै लजैथुँ | काकरेकी विश्वास करुइया प्रत्येक जहनके मुक्तिक लग यी परमेश्वरके शक्ति हो, आघे यहूदिनके लग और अन्यजातिनके लग फेन |"
\v 17 "काकरेकी सुसमाचारमे परमेश्वरमेसे अउइया धार्मिकता प्रकट हुइल बा, उ धार्मिकता जोन पूरा रुपसे विश्वासेसे आइत | असिन लिखल बा, “धर्मी भर विश्वासेसे जीई |”
\s मनै जातिनमे परमेश्वरके क्रोध
\p
\v 18 "परमेश्वरके रिस उ मनैनके सारा भक्तिहिनता और दुष्टताके विरुद्ध स्वर्गसे प्रकट हुइल बा, जे सत्यहे हुँक्रीहिनके अधर्म दबाके धरले बा |"
\v 19 "परमेश्वरके विषयमे जाने सेकना बात तुहुरिनसे प्रष्ट बा, काकरेकी परमेश्वर तुहुरिनके लग यी बात देखादेले बतै |"
\v 20 "हुँकार अदृश्य गुण, अथवा हुँकार अनन्त शक्ति और ईश्वरीय स्वभाव संसारके सृष्टि थेनसे बनाइल चिजमे छरलङ्ग देखा परल बा वहे वरसे यनके कोनो मेरके बहाना नै हो |"
\v 21 "काकरेकी परमेश्वरहे चिहिनके फेन ओइने परमेश्वरहे देहे परना महिमा नै देलैँ, ना ते धन्यवाद चह्रैलैँ | पर ओइनके अपन बिचार बेकम्मा हुइलिन और ओइनके मूर्ख मन आउर अंधार होगैलिन |"
\v 22 बुद्धिमान बती कहिके दाबी करलैँ तबफेन ओइने मूर्ख हुइलैँ |
\v 23 "ओइने विनाशी मनैन, चिरैँ-चुरङ्गन चार गोरक जनावरिन और घिस्रना जीव-जन्तुनके मूर्तिक रुपसे अविनाशी परमेश्वरके महिमामे साटफेर करलैँ |"
\v 24 "तबेकमारे परमेश्वर ओइन्हे हृदयक कामवासना अशुद्धतामे छोरदेलैँ, कि ओइने अपन-अपन शरीरके अनादर करिँत् |"
\v 25 काकरेकी ओइन्हे परमेश्वरके सत्यताहे झुट संगे साँटके सदासर्वदा परमधन्य सृष्टिकर्ताहे छोरके बेन सृष्टि करल चिजनके पूजा और सेवा करलैँ |
\v 26 तबेकमारे परमेश्वरहे ओइनके लग लाजे मुना कामुकताके लग छोरदेलैँ | ओइनके जन्निनहे अपन स्वभाविक व्यवहारहे अस्वाभाविक व्यवहारमे परिवर्तन करलैँ |
\v 27 "ओस्तेके जन्नी ओहोँरके स्वाभाविक व्यवहार छोरके एक- दोसर जहन ओहोँर कामुकताके जलनमे पुरुषहुँक्रे पुरुषेनके सँग निर्लज्ज काम करलैँ, और अपने शरीरमे अपन कसुरके उचित दण्ड भोग्लैँ |"
\v 28 असिके ओइने परमेश्वरहे मान्यता देहे नै चहलक वरसे परमेश्वर ओइन्हे भ्रष्ट मनके अवस्थामे अनुचित आचरणके लग छोरदेलैँ |
\v 29 "ओइने सक्कु मेरके बदमाशी, दुष्टता, लोभ, इबीसे भरल बतैँ | ओइने डाह, हत्या, झैझगडा, छल, बद्ख्वाइँसे भरल रथैँ, और ओइने कुराउते,"
\v 30 "और बदनाम करना, परमेश्वरहे घृणा करना, ढीट, अहङ्कारी, अभिमानी, दुष्ट बात बनैती नेंग्ना, दाई-बाबनके अर्हाइल नै मन्ना,"
\v 31 "मूर्ख, विश्वासघाती, निर्दयी और क्रुर रथैँ |"
\v 32 "असिन काम करुइयन मुना ठिक रथैँ कना परमेश्वरके धार्मिक- विधान जन्ती-जन्ती फेन ओइने यी काम करना किल नै हुइतैँ, पर असिन काम करुइयनके सँग पूरा सहमत फेन हुइथैँ |"
\c 2
\s परमेश्वरके धार्मिक इन्साफ
\p
\v 1 "तबेकमारे दोसुर जहनहे दोष लगुइया ए मनैया, तुँ जे रलेसे फेन, कुछु बहाना नै कहो, काकरेकी जेम्ने तुँ ओइनके दोष लगैथो, ओम्ने अपनहे फेन दोषी ठहरैबो, काकरेकी तुँ दोष लगुइया फेन वहे काम करथो |"
\v 2 असिन काम करुइयनकेमे परमेश्वरके इन्साफ मज्जासे परत कहिके हम्रे जन्थी |
\v 3 "ए मनै, तुहुरे असिन काम करुइयनहे दोष लगैथो, और अप्ने फेन वहे काम करथो कलेसे, का परमेश्वरके इन्साफसे उमुक जैम कहिके सोँच्थो?"
\v 4 "अथवा परमेश्वरके कृपा तुहिन्हे पश्चात्तापमे लैजाई कना पता नै पाके, का हुँकार दया, सहनशीलता और धैर्यक प्रशस्तताहे तुच्छ मन्थो?"
\v 5 पर परमेश्वर धार्मिक इन्साफ प्रकट हुइना उ क्रोधके दिनके लग अपन कठोर और अपश्चात्तापी हृदयक वरसे तुहुरे अपन लग क्रोध कुरह्याईतो |
\v 6 काकरेकी उ हरेक मनैनहे ओकर काम अनुसार दिहिँ |
\v 7 "धैर्यसँग मजा काम करके महिमा, इज्जत और अमरत्व खोजुइयनहे भर उ अनन्त जीवन दिहिँ |"
\v 8 "पर झगराहा, सच्चाईके पालन नै करुइया और दुष्टटामे नेगुइयनके उप्पर भर क्रोध और रिस परि |"
\v 9 "नै मजा काम करना सक्कु मनैन उप्पर संकष्ट और आफत आईपरी, आघे यहूदिनमे और अन्यजातिनमे"
\v 10 "पर मजा काम करुइयन सक्कु ओइनके आघे यहूदीन अन्यजातिनके गौरव, इज्जत और शान्ति प्राप्त हुई |"
\v 11 काकरेकी परमेश्वर काखा-पाखा नै करथैँ |
\v 12 सक्कुजे व्यवस्था विना पाप करल बतैँ हुँक्रे व्यवस्था विना नै खतम हुइहीँ और व्यवस्था रहिके पाप करुइयनके इन्साफ व्यावास्थामेसे नै हुई |`
\v 13 "काकरेकी व्यवस्था सुनुइया परमेश्वरके आघे धर्मी नै ठहरथैँ, पर व्यवस्था मनुइया धर्मी ठहर जैहीँ |"
\v 14 काकरेकी व्यवस्था नै रहल औरे जाती ओइने स्वाभाविक व्यवस्था अनुसारके काम करथैँ कलेसे ओइनके व्यवस्था नै रलेसे फेन ओइने अपन लग अप्निहीँ व्यवस्था बनैथैँ |
\v 15 व्यवस्थाके चलल बात ओइनके अपन हृदयमे लिखल ओइने देख्थैँ और ओइनके अपन विवेकसे फेन गवाही देहत और ओइनके विचार कबु ओइन्हे दोष्याईट और कबु समर्थन करत |
\v 16 "यी वहे दिन हुई जहिया परमेश्वर मोरिक प्रचार करल सुसमाचार अनुसार येशू ख्रीष्टद्वारा मनैनके नुकल बातके इन्साफ करहीँ,"
\s यहूदीहुँक्रे और व्यवस्था
\p
\v 17 पर यदि तुँ यहूदी हुईतो कहिके व्यवस्थामे भर परके परमेश्वरसंगके सम्बन्धमे घमण्ड करथो |
\v 18 और हुँकार चाहना जन्थो और व्यवस्थामेसे सिखाइल उत्तम बातके मन्जुरी करथो |
\v 19 और यदि तुहिन्हे यी निश्चय बा कि तुँ आँधरिनके अगुवा हुईतो अन्धकारमे रहुइयनके लग ओजरार हुईतो |
\v 20 "मूर्ख ओइन्हे सुधरथी अपरिपक्क ओइन्हे शिक्षा देथि, काकरेकी व्यवस्थामे नै सक्कु बुद्धि और सत्यता पैले बती |"
\v 21 असिके जब तुँ औरे जहनहे सिखैथो ते का अपनहे का नै सिखैथो? जब तुँ चोरिक विरुद्धमे प्रचार करथो?
\v 22 "तुँ जे व्यभिचार नै करो कहिके कथो का तुँ अप्निहीँ व्यभिचार करथो, तुँ जे मूर्तिनसे घिनैथो का तुँ अप्निहीँ मन्दिर हुँक्रीहिनहे लुत्थो?"
\v 23 तुँ जे व्यवस्थामे घमण्ड करथो का व्यवस्था उलङ्घन करके परमेश्वरके अनादर करथो?
\v 24 काकरेकी लिखल बा अन्यजातिहुँक्रीहिनके बिच्चेम परमेश्वरके नाउँ तुहुरिनेसे निन्दित हुइल बावई |
\v 25 "व्यवस्था पालन करथो कलेसे ते खतनामेसे जात्तिके फाइदा हुईट, पर व्यवस्था उलङ्घन करथो कलेसे तोहाँर खतना बेखतना हुईट |"
\v 26 यदि शरीरमे बेखतना हुईलक वरसे व्यवस्थाके धार्मिक विद्वान पालन करत कलेसे का ओकर बेखतना खतना नै गिन जाई का?
\v 27 तब् शरीरमे खतना नै होके का व्यवस्था भर पालन करुइयन लिखित व्यवस्था हुईलक और खतनाके हुइलक हुँक्रे व्यवस्था उलङ्घन करुइयन दोषी ठहरैथैँ |
\v 28 "बाहिरी रूपसे किल यहूदी हुइलक भर सच्चा यहूदी नै होवई, ओस्तेहेँके नै सच्चा खतनाके बाहिरी और शारीरिक बात नै हो |"
\v 29 "यहूदी उ हो जे भित्री रूपसे यहूदी हो और सच्चा खतना भर हृदयक बात हो, यी आत्मिक बात हो, लिखित व्यवस्थाके बात नै हो, असिन मनैनके प्रशंसा मनैनमेसे नै हो, पर परमेश्वरमेसे हुईट |"
\c 3
\s परमेश्वरके विश्वास योग्यता
\p
\v 1 आब यहूदिनहे का फाइदा बाते? अथवा खतनाके का मोल?
\v 2 सक्कु ओहोँरसे यम्ने धेउर लाभ बा | सबसे आघे ते परमेश्वरके वाणी यहूदिनहे सौँपल हो |
\v 3 "यदि ओइनमेसे केऊ-केऊ विश्वास नै करल कलेसे, का हुइल ते? का ओइनके अविश्वाससे परमेश्वरके विश्वास योग्यताहे रद्ध बना दिहिँ का?"
\v 4 "ओसिन ना होए, परमेश्वर सत्य और हरेक मनैनके झूट ठहरे | जसिन लिखल बा, “अप्नी अपन वचनमे ठीक ठहरी, और इन्साफ हुईबेर अप्नी विजय हुई |”
\v 5 "पर हमार धार्मिकता परमेश्वरके धार्मिकताहे प्रकाशमे नानत कलेसे, हम्रे का कही? का परमेश्वरके क्रोध हमार उप्पर आइलमे ऊ अन्याय करथाँ? (मै मनैनके जस्ते तर्क करथुँ |)"
\v 6 "कतै नै हो! ओसिक हो कलेसे, परमेश्वर संसारके इन्साफ कसिक करे सेक्ना रहिँत?"
\v 7 "पर यदि मोरिक झुतके कारण परमेश्वरके सत्यता हुँकारे महिमक लग प्रशस्त हुईट कलेसे, काकरे पापी जस्ते इन्साफमे पर तुँ?"
\v 8 "ओसिक हो कलेसे, मजा होए कहिके, खराबी काकरे नै करना? केऊ-केऊ मनैहुँक्रे हम्रे ओस्ते कबी कहिके हम्रिहिनहे निन्दापूर्ण दोष लगैथैँ | ओइनके दोषारोपण न्यायसंगते बा |"
\s धर्मी केऊ फेन नै हो
\p
\v 9 "ओसिक हो कलेसे का हम्रे यहूदीहुँक्रे आउर मजा बती का? अवश्य नै हुईती, काकरेकी सक्कु मनै, यहूदी और अन्यजातिहुँक्रे दुनु पापके वशमे बतैँ कहिके मै दोष लगा सेकल बतुँ |"
\v 10 "जसिक लिखल बा, “धर्मी केऊ नै हो, एक जाने फेन नै हुँइत,"
\v 11 "बुझुइया केऊ नै हो, परमेश्वरहे खोजुइया केऊ नै हो |"
\v 12 "उ सक्कु जाने भुला गिल बताँ, ओइने एक्केसँग बेकम्मा होगिल बताँ | केऊ फेन मजा नै करत, मजा करुइया एक जाने फेन नै हुँइत |”
\v 13 “ओइनके घोक्रा खुला चिहान हुईन, ओइने अपन जीभेलेके छलके बात बत्वैथाँ |” “सँप्वक विष ओइनके धेबरेम बतीन |”
\v 14 “ओइनके मुह सराप और तीत बाते लेके भरल बतीन |”
\v 15 “ओइनके गोरा रक्तपात करक लग झत्ति बतीन |
\v 16 "विनाश और दुर्दशा ओइनके डग्रेमे बतीन,"
\v 17 और शान्तिक डगर ओइने नै चिन्हल हुईतैँ |”
\v 18 “ओइनके आँखिक सामने परमेश्वरके भय नै हुईतिन |”
\v 19 "आब हम्रे जानती, ज्या-जतरा व्यवस्था कहत, व्यवस्थक तरे रहुइयनहे कहत, कि हरेक मुह चुप रहे, और सारा संसार परमेश्वरके आघे जवाफदेहि होए |"
\v 20 "तबेकमारे व्यवस्थक कर्मसे कोनो फेन प्राणी हुँकार दृष्टिमे धर्मी नै ठहरी, काकरेकी व्यवस्थासे ते पापके चेतना हुईट |"
\s विश्वाससे धार्मिकता
\p
\v 21 पर आब ते व्यवस्था विना परमेश्वरसे धार्मिकता प्रकट हुइल बा | ओक्रेहे गवाही व्यवस्था और अगमवक्ताहुँक्रे देले बतैँ |
\v 22 "येशू ख्रीष्टमे विश्वास करुइया सक्कुहुनमे परमेश्वरके धार्मिकता विश्वासद्वारा प्रकट हुइल बा | काकरेकी कुछु भेद नै हो,"
\v 23 "काकरेकी सक्कु जाने पाप करल बतैँ, और परमेश्वरके महिमासम पुग्नासे चुकल बतैँ |"
\v 24 परमेश्वरके अनुग्रहक वरदानसे ख्रीष्ट येशूमे रहल उद्दारसे ओइने विना मोलके धर्मी ठहरल बतैँ |
\v 25 "परमेश्वर ख्रीष्टहे हुँकार खुनसे प्रायश्चितके बलिदान स्वरुप प्रस्तुत करलैँ, जोन प्रायश्चित विश्वासद्वारा ग्रहण करे परत | यी काम परमेश्वर अपन धार्मिकताहे देखाइक लग करलैँ, काकरेकी हुँकार ईश्वरीय धैर्यमे आघेक पापहे उ वास्ता नै करलैँ |"
\v 26 परमेश्वर अप्निहीँ धर्मी बतैँ और येशूमे विश्वास धरुइयनहे ऊ धर्मी ठहरैथैँ कना बात प्रमाण करक लग ऊ वर्तमान समयमे यी करलैँ |
\v 27 तब् हमार घमण्ड कहाँ गैल? ओकर ते ठाउँए नै हो | कोन सिद्दान्तमे असिक करना ते? यी कर्मक सिद्दान्तसे हुइना? कतै नै हो! यी ते विश्वासके सिद्दान्तसे किल हुई सेकत |
\v 28 तबेकमारे व्यवस्थक कर्म हुँक्रीहिनके पालनविना विश्वासेसे मनैया धर्मी ठहरत कना हम्रे मन्थी |
\v 29 का परमेश्वर केवल यहूदिनके किल परमेश्वर हुईतैँ? उहाँ अन्यजातिनके फेन परमेश्वर हुँइत |
\v 30 काकरेकी परमेश्वर एक्केथो बतैँ | ऊ खतनावालनहे ओइनके विश्वासके आधारमे और खतना नै रहल ओइन्हे ओइनके विश्वाससे धर्मी ठहरैथैँ |
\v 31 तब् का हम्रे यहे विश्वाससे व्यवस्थाहे रद्ध करना? कतै नै हो! बरु हम्रे व्यवस्थाहे कायम पो करथी |
\c 4
\s अब्राहाम विश्वाससे धर्मी ठहर्लक
\p
\v 1 "आब, शरीर अनुसारके हमार पुर्खा अब्राहामके सम्बन्धमे हम्रे का कही ते?"
\v 2 "यदि अब्राहाम कामसे धर्मी ठहरल ते उहिन्हे घमण्ड करना कुछु ठाउँ रना रहे, पर परमेश्वरके आघे ते नै हो |"
\v 3 "काकरेकी पवित्र- शास्त्र का कहत?“ अब्राहाम परमेश्वरमे विश्वास करल, और उ ओकर लग धार्मिकता गनगील |”
\v 4 "आब काम करुइया जोन ज्याला भेटाईट उ दान नै हो, पर उ उहिन्हे मिल्ना हक हुईस |"
\v 5 "जे कर्म भर नै करत, पर भक्तिहिनहे धर्मी ठहरुइया परमेश्वरमे भरोसा करत, ओसिन मनैयक विश्वास धार्मिकता गन जाजाईट |"
\v 6 "परमेश्वर कर्म विना धार्मिक गनुइया मनैयाहे यी वचनसे दाऊद धन्यके कहत,"
\v 7 “ओइने धन्यके हुँइत, जेकर अपराध हुँक्रे क्षमा हुइल बतैँ, और जेकर पापीहुँक्रे ढाकल बतैँ |"
\v 8 "ऊ मनैया धन्यके हो, जेकर पापके लेखा परमप्रभु नै लेथाँ |”
\v 9 का यी आशीर्वाद खतनावालनके लग किल हो? कि बेखतना वालनके लग फेन हो? अब्राहामके लग ते ओकर विश्वासे धार्मिकता गनगील रहे कहिके हम्रे कथी |
\v 10 "तब् यी कसिक ओकर लग धार्मिकता गनगील? ओकर खतना हुइनासे आघे या पाछे? ओकर खटना होके सेक्के नै, पर आघे |"
\v 11 खटना नै हुइलमे विश्वाससे भेतैना धार्मिकतक चिन्हा वा छाप स्वरुप उ खटना पाइल रहे | खतना विना विश्वास करके धर्मी गनगील सक्कुहुनके उ बाबा होए कना उद्देश्यसे यी हुइलक हो |
\v 12 "और उ खतना हुइलहुँक्रीहिनके फेन बाबा हुइतैँ, जेकर खतना किल नै हुइल हो, पर विश्वासके वहे नमूनक पाछे चल्थाँ, जोन विश्वास खतना हुइनासे आघे हमारिक बाबा अब्राहाममे रहे |"
\v 13 "संसारके उत्तराधिकारी हुइक लग अब्राहाम और ओकर वंशहे देगिलक प्रतिज्ञा व्यवस्थासे अईलक नै हो, पर धार्मिकतक विश्वाससे अइलक हो |"
\v 14 यदि व्यवस्था पालन करुइयन किल उत्तराधिकारी हुईथैँ कलेसे विश्वास रद्ध और प्रतिज्ञा व्यर्थ ठहरजाई |
\v 15 "काकरेकी व्यवस्था क्रोध नानत, पर जहाँ व्यवस्था नै हो वहाँ अपराध फेन नै हुइत |"
\v 16 "तबेकमारे यी प्रतिज्ञा विश्वासमे निर्भर रहत, यी हेतुसे कि प्रतिज्ञा अनुग्रहमे भर परके अब्राहामके सक्कु वंश ओइनके लग पक्का होए | यी प्रतिज्ञा व्यवस्था पालन करुइयनके लग किल नै होके अब्राहामके जस्ते विश्वासमे रहुइयनके लग फेन हो, काकरेकी अब्राहाम हमार सक्कुहुनके बाबा हो |"
\v 17 "जसिके लिखल बा, “मै तुहिन्हे बहुत्ते जातिनके बाबा बनैले बतुँ, |” जोन परमेश्वरमे अब्राहाम विश्वास करल, हुँकार दृष्टिमे उ हमार सक्कुहुनके बाबा हो | ऊ मुवल ओइन्हे फेन जीवन देथैँ, और अस्तित्वमे नै रहल चीज ओइन्हे बलाके अस्तित्वमे नन्थैँ |"
\v 18 “तोरिक लरका फेन अस्तेके अनगिन्ति हुइहीँ” कहिके परमेश्वरके कहल हस, आशा कतै नै रहलमे फेन अब्राहाम आशा धारके विश्वास करल, और असिके ऊ बहुत्ते जातिनके बाबा बनल |"
\v 19 लगभग: सय वर्ष पुगसेकल अब्राहाम मुय-मुय अपन शरीर तथा सारक कोख बाँझा रहल जानके फेन विश्वासमे कमजोर नै हुइल |
\v 20 "परमेश्वरके प्रतिज्ञा बारे कोनो फेन शंका उहिन्हे डगमगाई नै सेकल, पर अपन विश्वासमे बल्गर होके परमेश्वरहे महिमा देहल |"
\v 21 प्रतिज्ञा करल बात परमेश्वर करे फेन सेक्थैँ कना अब्राहामहे पूरा निश्चय रहिस |
\v 22 तबेकमारे फेन ओकर विश्वास “ओकर लग धार्मिकता गनगीलस |”
\v 23 "धार्मिकता “गन गिलस” कना यी वचन ओक्रेहे लग किल लिखल नै हो,"
\v 24 "पर हमार लग फेन हो | हम्रे जे येशू हमार प्रभुहे मुवलमेसे जिवैयाहे विश्वास करथी, यी हमार लग फेन गिनजाजाई |"
\v 25 "ऊ हमारिक अपराधके लग मरवा गिलैँ, और हम्रिहिन्हे धर्मी बनाइक लग जीवा गैलैँ |"
\c 5
\s शान्ति और आनन्द
\p
\v 1 तबेकमारे विश्वासद्वारा धर्मी ठहरके हमार प्रभु येशू ख्रीष्टद्वारा परमेश्वरके सँग हमार मिलाप हुइल बा |
\v 2 "हुँकार द्वारा हम्रे यी अनुग्रहमे विश्वासद्वारा प्रवेश करल बती | यी अनुग्रहमे हम्रे ठरह्याइल बती, और परमेश्वरके महिमाके सहभागी हुइना हमार आशामे हम्रे रमैथी |"
\v 3 "अतरा किल नै हो, पर हम्रे अपन संकष्टमे रमैथी, यी जानकेकी संकष्ट सहनशीलता उत्पन्न कराईत,"
\v 4 "सहनशीलता चरित्रहे, और चरित्र आशाहे उत्पन्न कराईत |"
\v 5 "आशा हम्रिहिन्हे निराशा नै कराईत, काकरेकी हम्रिहिन्हे देगिलक पवित्र आत्मासे परमेश्वरके प्रेम हमारिक हृदय उल्दल बा |"
\v 6 काकरेकी हम्रे दुर्बल रहलेमे ख्रीष्ट अधर्मिनके लग ठीक समयमे मुलैँ |
\v 7 "धार्मिक मनैयाक लग मुना तयार होउइया गोदगाट मिली जैहीँ, केहोँरो बरह्या मनैयाक लग केऊ मुना हिम्मत कर फेन दारी |"
\v 8 "पर परमेश्वर हमार लग हुँकार प्रेम यम्नेहेँ देखैथैँ, कि हम्रे पापी रहलेमे ख्रीष्ट हमार लग मुलैँ |"
\v 9 तबेकमारे हुँकार खुनसे धर्मी ठहरलक वरसे झन धेउर हम्रे परमेश्वरके क्रोधसे हुँकिनसे बचाजैबी |
\v 10 "काकरेकी हम्रे शत्रु रहलेमे हुँकार छावक मृत्युसे परमेश्वरके सँग हमार मिलाप हुइल रहे, आउर धेउर आब हुँकिनसे मिलाप हुइलक वरसे ख्रीष्टके जीवनद्वारा हम्रे बचाजा जैबी |"
\v 11 "अतरा किल नै हो, पर हमार प्रभु येशू ख्रीष्टद्वारा परमेश्वरमे हम्रे रमाईट फेन बती, हुँकिन द्वारा आब हम्रिहिनहे परमेश्वरके सँग मिलाप प्राप्त हुइल बा |"
\s आदमसे मृत्यु, ख्रीष्टसे जीवन
\p
\v 12 "एकथो मनैयासे संसारमे पाप आइल, और पापसे मृत्यु | असिके सक्कु मनै पाप करलक वरसे सक्कु मनैनमे मृत्यु फैलगिल |"
\v 13 "व्यवस्था देनासे आघे फेन संसारमे पाप रहे, पर जहाँ व्यवस्था नै हो, वहाँ पापके लेखा फेन नै रहत |"
\v 14 "आदमसे लेके मोशा समके मनैनमे मृत्यु राज करल, ओइनकेमे फेन जे आदमके जस्ते अपराध नै करल रहिँत | ऊ आदम भर अउइया हुँकार प्रतिरूप रहिँत |"
\v 15 "फोकत्यक वरदान और ऊ अपराधमे कुछु समानता नै हो | काकरेकी एकथो मनैयाक अपराधसे बहुत्ते जाने मुलैँ कलेसे झन धेउर परमेश्वरके अनुग्रह और एकथो मनैयाक, अर्थात येशू ख्रीष्टद्वारा आइल फोकत्यक वरदान बहुत्ते जहनके लग फालाफाल होगिल |"
\v 16 "फोकत्यक वरदान भर ऊ एक जाने मनैयाक पापके नतीजा जस्ते नै हो | काकरेकी एकथो अपराधके इन्साफ दण्डक आज्ञा नानल, पर बहुत्ते अपराधके पाछे अइना फोकत्यक वरदान निर्दोषिकरण नानत |"
\v 17 यदि एक्केथो मनैयाक अपराधके कारण ऊ मनैयासे मृत्यु राज कर लेहल कलेसे झन धेउर प्रशस्त अनुग्रह और धार्मिकताके फोकत्यक वरदान पउइयन एक्केथो मनैया येशू ख्रीष्टद्वारा जीवनमे राज्य करहीँ |
\v 18 "तबेकमारे जसिके एक्केथो मनैयाक अपराधसे सक्कु मनै दण्डक भागीदार हुइलैँ,ओस्तेके एक्केथो मनैयाक धार्मिकतक कामसे सक्कु मनैनके लग धर्मी ठहराके जीवन नानत |"
\v 19 "काकरेकी एक्केथो मनैयाक अनाज्ञाकारितासे बहुत्ते जाने पापी बनागिलैँ, ओस्तेके एक्के जहनके अनाज्ञाकारितासे बहुत्ते जाने धार्मिक बना जैहीँ |"
\v 20 "व्यवस्था आइल और अपराध बाह्रल, पर जहाँ पाप बह्रल वहाँ अनुग्रह उहिन्से फेन आउर धेउर होगिल,"
\v 21 "कि जसिके पाप मृत्यु फैलैती राज्य करल, ओस्तेके येशू ख्रीष्ट हमार प्रभु द्वारा अनुग्रह धर्मी ठहराके अनन्त जीवनसम राज्य करे |"
\c 6
\s पापमे मृत्यु, ख्रीष्टमे जीवन
\p
\v 1 आब हम्रे का कही? का अनुग्रह प्रशस्ततामे होए कहिके हम्रे पापमे लग्ले रही का?
\v 2 "ओसिक ना होए! हम्रे जे पापके लेखि मुली, ते कसिक हम्रे अभिन ओम्नेहेँ जीना?"
\v 3 "का तुहुरे नै जन्थो हम्रे सक्कु जाने, जतराजे ख्रीष्ट येशूमे बप्तिस्मा लेली, हुँकारे मृत्युमे बप्तिस्मा लेहल रही?"
\v 4 "तबेकमारे बप्तिस्मा द्वारा हम्रे मृत्युमे हुँकारे सँग भँठारगैली, ताकि जसिके बाबक महिमासे ख्रीष्ट मुवल ओइनमेसे जित्ती बनागिलैँ, ओस्तेके हम्रे फेन लावा जीवनके डगरमे नेगी |"
\v 5 "यदि हुँकार मृत्युमे हम्रे हुँकार सँग एक्के हुइल बती कलेसे, हुँकार पुनरुत्थानमे फेन निश्चय नै हम्रे हुँकारे सँग एक हुईबी |"
\v 6 "हम्रे जन्थी कि हमार पुरान मनुष्यत्व हुँकार सँग क्रूसमे टँगागिल, ताकि हमार पापमय शरीर नाश होए, और आबसे हम्रे पापके कमारा ना हुई |"
\v 7 काकरेकी जे मरल बा ऊ पापसे मुक्त हुइल बा |
\v 8 पर यदि हम्रे ख्रीष्टके संगे मरल बती कलेसे हुँकार सँग जिएब कना विश्वास करथी |
\v 9 हम्रे जन्थी कि ख्रीष्ट मुवलमेसे जित्ती होके फेन नै महिँ | आब ओसिक हुँकारमे मृत्युक राज्य नै हुई |
\v 10 "जोन मृत्युमे ऊ मुलैँ ऊ पापके लेखि सदादिनके लग एक्केचो मुलैँ | पर जोन जीवनमे ऊ जिथाँ, ऊ परमेश्वरके लग जिथैँ |"
\v 11 "अस्तेके तुहुरे फेन अपन-अपनहे पापके लग मरल, पर ख्रीष्ट येशूमे परमेश्वरके लग जित्ती हुइल माने परत |"
\v 12 तबेकमारे शरीरके अभिलाषा अनुसार चले ना परे कहिके तुहुरिनके मरणशील शरीरमे पापहे राज्य करे ना देऊ |
\v 13 "अपन शरीरके अङ्ग ओइन्हे दुष्टताके साधनके रुपमे पाप करक लग समर्पण ना करो | पर मृत्युसे जीवनमे नानल मनैन जस्ते अपनहे परमेश्वरके थेन देदार, और शरीरके अङ्ग ओइन्हे धार्मिकताके साधन जस्ते परमेश्वरके थेन समर्पण करो |"
\v 14 "काकरेकी पाप तुहुरिनकेमे राज्य नै करी, काकरेकी तुहुरे व्यवस्थक अधिनमे नै हुईतो, पर अनुग्रहक अधिनमे बतो |"
\s धार्मिकताके नोकर
\p
\v 15 "आब का ते? का हम्रे व्यवस्थक अधिनमे नै हुईती, पर अनुग्रहक अधिनमे बती कहिके पाप करना ते? कबु नै हो |"
\v 16 "का तुहुरे नै जन्थो, आज्ञाकारी कमारक रुपमे अपनहे जेकर थेन समर्पण करथो, जेकर आज्ञा तुहुरे पालन करथो, ओकर कमारा फेन हुइथो? - कि ते मृत्यु ओहोँर लैजैना पापके कमारा अथवा धार्मिकता ओहोँर लैजैना आज्ञाकारिताके?"
\v 17 "पर परमेश्वरहे धन्यवाद होए, कि तुहुरे, जे एकचो पापके कमारा रहो आब जोन शिक्षाके नमूनामे तुहुरे सुम्पल रहो, वहे हृदय लेके पालन करुइया हुइल बतो |"
\v 18 तुहुरे पापसे मुक्त करवाके धार्मिकताके कमारा बनल बतो |
\v 19 "तुहुरीनमे रहल मानवीय कमजोरीक कारण मै तुहुरिनके बुझे सेक्ना भाषामे बोलतुँ | काकरेकी जसिके तुहुरे एकचो अपन अङ्ग ओइन्हे अशुद्धता और झन-झन धेउर अपराधके लग समर्पण करलो, ओस्तेके पवित्रकरणके लग अपन अङ्ग ओइन्हे धार्मिकतक लग समर्पण करो |"
\v 20 तुहुरे पापके कमारा रहल बेलामे भर धार्मिकतक लग स्वतन्त्र रहो |
\v 21 "आब जोन बातेम तुहुरे लजैथो, वहे बातेमसे तुहुरे का प्रतिफल भेतैलो? उ बातेक अन्त्य भर मृत्यु हो |"
\v 22 "पर आब तुहुरे पापसे मुक्त होके परमेश्वरके कमारा हुइल बतो, और तुहुरिनके भेटैना प्रतिफल भर पवित्रकरण हो, और ओकर अन्त्य भर, अनन्त जीवन |"
\v 23 "काकरेकी पापके मजदूरी मृत्यु हो, पर परमेश्वरके फोकत्यक वरदान ख्रीष्ट येशू हमार प्रभुमे अनन्त जीवन हो |"
\c 7
\s भोजक एकथो उदाहरण
\p
\v 1 "भैयो, का तुहुरे नै जन्थो - मै व्यवस्था जनुइयनसे बोलतुँ - कि मनैयक जीवनकालसम किल व्यवस्था लागू हुइत |"
\v 2 "उदाहरणके लग, एकथो भोज करल जन्नी ओकर थरवा जिअत सम अपन थरवक सँग कानुनलेके बाँधल रहत, पर यदि ओकर थरवा मुगिल कलेसे पतिबन्धनके कानुनसे ऊ मुक्त होजाईट |"
\v 3 "अस्तेके थरवा जित्ती रहलेमे ऊ दोसर थारुक सँग रहे गैल कलेसे ऊ व्यभिचारी ठहर जाईट | पर थरवा मरगिल कलेसे ऊ ओकर कानुनसे मुक्त होजाईट, और दोसर थारुक सँग भोज करल कलेसे फेन ऊ व्यभिचारी नै हुइत |"
\v 4 "असिके मोरिक भैयो, तुहुरे फेन ख्रीष्टके शरीरसे व्यवस्थक लग मरल बतो, ताकि तुहुरे दोसर मनैया, अर्थात मृत्युमेसे जित्ती हुइलक ख्रीष्टके सँग एक होजाऊ, और हम्रे परमेश्वरके लग फारा फराई |"
\v 5 "जब हम्रे पाप स्वभावमे जीवन बिताँईट रही, मृत्युक फारा फराइक लग व्यवस्थक उत्तेजित कराइल हमार पापमय कुअभिलाषा हुँक्रे हमार अङ्ग ओइनमे काम करिँत् |"
\v 6 "हम्रिहिन्हे बन्धनमे धरुइया व्यवस्थक लग मुके हम्रे आब उहिन्से मुक्त हुइल बती, और हम्रे पुरान लिखल विधानके अधिनमे नै होके, पर पवित्र आत्मक लावा जीवनमे सेवा करथी |"
\s पापसे संघर्ष
\p
\v 7 "हम्रे का कहि ते? व्यवस्था पाप हो? कदापि नै हो! यदि व्यवस्था नै रहत कलेसे मै पाप का हो मै नै जन्ना रहूँ, काकरेकी “तैँ लोभ ना कर” कहिके व्यवस्था नै कहत कलेसे लोभ करना का हो उ मै नै जन्ना रहूँ |"
\v 8 पर पाप आज्ञामे मौका पाके मोरमे सक्कु मेरके लोभ उत्पन्न कराइल | व्यवस्था विना ते पाप मुर्दा जस्ते हो |
\v 9 "व्यवस्था विना रहलमे एकचो जित्ती रहे, पर आज्ञा आइल ते पाप जागगिल, और मै भर मर गैनु |"
\v 10 जीवनके प्रतिज्ञा देना वहे आज्ञा मोरिक लग मृत्यु नानल |
\v 11 "काकरेकी पाप आज्ञा द्वारा मौका भेटाके महिन्हे झुकवाइल, और उहिएसे महिन्हे मारल |"
\v 12 "व्यवस्था पवित्र बा, और आज्ञा पवित्र, न्यायसंगत और बरह्या बा |"
\v 13 "तौ का जोन मजा बा, उ मोरिक लग मृत्यु नानल ते? कबु नै हो ! पर पाप भर पापेके रुपमे देखाए कहिके मजा बातसे पाप मोरिकमे मृत्यु उत्पन्न कराइता, ताकि आज्ञासे पाप सम्पूर्ण रूपसे पापमय बने |"
\v 14 "काकरेकी हम्रे जन्थी कि व्यवस्था आत्मिक हो, पर मै भर शारीरिक बतुँ, और पापेमे बेच्वा पाइल बतुँ |"
\v 15 "मै का करथुँ, उ नै बुझ्थूँ | काकरेकी मै ज्या चहथुँ, उ नै करथुँ | पर वहे करथुँ, जोन मै घृणा करथुँ |"
\v 16 "करना नै चाहल मै करथुँ कलेसे, व्यवस्था मजा बा कहिके मै सहमत हुइथुँ |"
\v 17 "तबेकमारे आब उ करुइया मै नै हुइतुँ, पर मोरमे रहुइया पाप हो |"
\v 18 "काकरेकी महिन्हे पता बा, कि मोरिकमे, अर्थात मोरिक पाप स्वभावमे कुछु मजा बात वास नै करत | ज्या मजा बा, उ करना इच्छा मोरिकमे बा, पर मै उ पूरा करे नै सेकथुँ |"
\v 19 "काकरेकी मजा काम जोन मै करे चहथुँ, उ मै नै करथुँ, पर दुष्ट काम, जोन मै करे नै चहथुँ, वहे मै करथुँ |"
\v 20 "आब मै जा इच्छा नै करथुँ, वहे करथुँ कलेसे उ करुइया मै नै हुइतुँ, पर मोरिकमे रहुइया पाप हो |"
\v 21 "असिके एकथो नियमके काम करल मै भेतैथुँ | जब मै भलो करना चहथुँ, तब् दुष्टताहे मोरिक लग्घे उपस्थित देख्थूँ |"
\v 22 "काकरेकी मै मोरिक अन्तस्करणमे परमेश्वरके व्यवस्थामे आनन्दित हुइथुँ,"
\v 23 "पर मोरिक अङ्ग ओइनमे दोसर नियमलेके मोरिक मनमे रहल नियमसे युद्ध करथुँ, और मोरिक अङ्ग ओइनमे रहुइया पापके नियम महिन्हे बन्धनमे पारदेहत |"
\v 24 "हाय, मै कतरा दुखि मनैया! यी मृत्युक शरीरसे महिन्हे के छुटाई ?"
\v 25 "येशू ख्रीष्ट हमार प्रभु द्वारा नै-परमेश्वरहे धन्यवाद होए | तबेकमारे मै अप्निहीँ अपन मनसे ते परमेश्वरके व्यवस्थक सेवा करथुँ, पर मोरिक पाप स्वभावसे भर मै पापके व्यवस्थक सेवा करथुँ |"
\c 8
\s पवित्रआत्मामेसे मिल्ना जीवन
\p
\v 1 तबेकमारे ख्रीष्ट येशूमे रहुइयन दण्डक आज्ञा नै हो |
\v 2 पाप और मृत्युक व्यवस्थासे महिन्हे जीवनके आत्मक व्यवस्था ख्रीष्ट येशूमे मुक्त पारल बा |
\v 3 "पाप-स्वभावसे दुर्बल पारगिलक वरसे व्यवस्था ज्या करे नै सेकल उ परमेश्वर करलैँ, अर्थात उ अपन छावाहे पापमय शरीरके स्वरूपमे पापबली जस्ते पथैलैँ | असिके उ पापहे शरिरेमे दण्ड देलैँ,"
\v 4 "यकर लग कि व्यवस्थक उचित आवश्यकता हमारमे पूरा होए, हम्रे जे पाप स्वभाव अनुसार नै होके, पर पवित्र आत्मा अनुसार चल्थी |"
\v 5 "काकरेकी पाप स्वभाव अनुसार चलुइयन शरीरके बातेम मन लगैथैँ, पर आत्मा अनुसार चलुइयन आत्मक बातेम मन लगैथैँ |"
\v 6 "काकरेकी, पाप-स्वभावमे मन लगैना कलक मुना हो, पर पवित्र आत्मामे मन लगैना जीवन और शान्ति हो |"
\v 7 "काकरेकी पापमय शरीर ओहोँर लागल मन भर परमेश्वरप्रति शत्रुता हो | परमेश्वरके व्यवस्थक अधिनमे उ नै रहत, ना ते उ कबु हुई सेकी |"
\v 8 पाप-स्वभावके वशमे रहुइयन परमेश्वरहे खुशी पारे नै सेक्थाँ |
\v 9 "यदि जात्तिके परमेश्वरके आत्मा तुहुरीनमे रथैँ कलेसे, तुहुरे पाप स्वभावमे नै होके, पर पवित्र आत्मामे रथो | पर कोनो मनैयकमे ख्रीष्टके आत्मा नै हो कलेसे उ हुँकार हुइबे-हुइबे नै करे |"
\v 10 "यदि ख्रीष्ट तुहुरिनकेमे बताँ कलेसे, पापके कारण तुहुरीनके शरीर मरगिल बा कलेसे फेन तुहुरिनके आत्मा धार्मिकतक कारण जित्ती हुइत |"
\v 11 "पर यदि येशूहे मुवलमेसे जित्ती करुइयक आत्मा तुहुरिनकेमे वास करथैँ कलेसे, ख्रीष्ट येशूहे मुवलमेसे जित्ती करुइया तुहुरिनकेमे वास करुइया हुँकार आत्माद्वारा तुहुरिनके मुना शरीरहे फेन जीवन दिहिँ |"
\v 12 "तबेकमारे ते भैयो, पाप- स्वभाव अनुसार जिअक लग हम्रे पाप स्वभावमे बाध्य नै हुइती |"
\v 13 "काकरेकी पाप स्वभाव अनुसार जिथी कलेसे, तुहुरे मुबो, पर यदि पवित्र आत्मासे शरीरके काम तुहुरे खत्तम परलो कलेसे, तुहुरे जिबो |"
\v 14 "काकरेकी सक्कु जाने, जे परमेश्वरके आत्मासे डोर्याइल रथैँ, ओइनेहेँ परमेश्वरके लरका हुइतैँ |"
\v 15 "काकरेकी फेन डरमे परक लग दासत्वक आत्मा तुहुरे नै भेटाइल हुईतो, पर तुहुरे धर्मपुत्र हुइना आत्मा भेटाइल बतो | तबेकमारे जब हम्रे परमेश्वरहे “अब्बा, बाबा” कहिके बलैथी,"
\v 16 उ भर हम्रे परमेश्वरके छाईछावा हुइती कहिके पवित्र आत्मा हमार आत्मकसँग गवाही देलक हो |
\v 17 "और लरका हुई कलेसे उत्तराधिकारी फेन हुइती, परमेश्वरके उत्तराधिकारी और ख्रीष्टके सँग साझा-उत्तराधिकारी | हुँकार सँग दुःख भोग्बी कलेसे हुँकार सँग महिमित फेन हुईबी |"
\s अइना महिमा
\p
\v 18 "मै विचार करथुँ, कि हमारमे जोन महिमा प्रकट करजाई, उहिन्से वर्तमान समयक कष्ट हुँक्रीहिनहे तुलना करना योग्य नै हुइतैँ |"
\v 19 सृष्टि बड़ा उत्कण्ठासे परमेश्वरके छावाहुँक्रे प्रकट हुइना बातहे अस्याँईट |
\v 20 "सृष्टि व्यर्थताके वशमे पारगिल, ओकर अपन इच्छालेके नै होके, पर हुँकार इच्छासे, जे उहिन्हे अपन कब्जामे पारल, यहे आशामे,"
\v 21 "कि सृष्टि ओकर अपने विनाशके बन्धनसे मुक्त कराजाई, और उ फेन परमेश्वरके लरकक महिमित स्वतन्त्रता प्राप्त करी |"
\v 22 "हम्रे जन्थी, सारा सृष्टि अभिनसम एक्केसँग प्रसववेदनक आर्तनाद करती बा |"
\v 23 "सृष्टि किल नै हो, पर हम्रे अप्निहीँ फेन, जेम्ने पवित्र आत्मक शुरुक फारा बा, सन्तानके रुपमे ग्रहण करक लग, अर्थात हमार शरीरके उद्दारके लग अँस्याके हम्रे अप्निहीँ फेन भित्रे-भित्रे पुकारा करथी |"
\v 24 काकरेकी यहे आशामे हम्रे मुक्ति पाइल रही | आब देखैना भर आशा ते आशा नै हो | काकरेकी देखल बातेक आशाके करत?
\v 25 "पर यदि हम्रे अप्ने नै देखल बातके आशा करथी कलेसे, धैर्यसे हम्रे ओकर प्रतीक्षा करथी |"
\v 26 "ओस्तेके पवित्र आत्मा फेन दुर्बलतामे सहायता करथाँ | कसिक प्रार्थना करे परत हम्रे नै जन्थी, पर शब्दमे व्यक्त करे नै सेक्ना सुस्केरामे पवित्र आत्मा हमार लग मध्यस्थता करथाँ |"
\v 27 "और मनैनके हृदयक खोजी करुइया पवित्रआत्मक विचार का हो उ जन्थाँ, काकरेकी परमेश्वरके इच्छा अनुसार पवित्र आत्मा सन्त ओइनके लग मध्यस्थता करथाँ |"
\s विजेताहुँक्रीहिनसे फेन धेउर
\p
\v 28 "हम्रे जन्थी, हुँकिनहे प्रेम करुइयन और हुँकार अभिप्राय अनुसार बलाइल हुँक्रीहिनके लग हरेक बातेम परमेश्वर भलाईय करथाँ |"
\v 29 "जिही-जिहीहे उ पहिलेसे चिहिन्ले बताँ, उ ओइन्हे अपन छावक रूपसमान बनाइक लग, बहुत भैयनमेसे उहाँ भर बरका हुँइत कहिके, आग्गिहिँसे नियुक्त करलाँ |"
\v 30 "जिही-जिहिहे उ पहिलेसे नियुक्त करलाँ, ओइन्हे उ बलैलाँ फेन, और जिही-जिहिहे उ बलैलैँ, ओइन्हे उ धर्मी फेन ठहरैलैँ, और जिही-जिहिहे उ धर्मी ठहरैलैँ ओइन्हे उ महिमित फेन परलैँ |"
\v 31 "हम्रे यम्ने का कना ते? यदि परमेश्वर हमार ओहोँर बताँ कलेसे, हमार विरुद्ध के हुइत?"
\v 32 "जे अपन सग्गे छावाहे बाँकी नै धारल, पर हमार सक्कु जहनके लग हुँकिन देलैँ, का उ हम्रिहिन्हे सक्कु चीज हुँकार संगे नै दिहिँ का?"
\v 33 "परमेश्वरके चुनल हुँक्रीहिनके विरुद्धमे केऊ अभियोग नानी? धर्मी ठहरुइया परमेश्वरे हुइतैँ कलेसे,"
\v 34 "दण्डक आज्ञा देहुइया के हो? मुउइया ते ख्रीष्ट येशू, हुइतैँ, जे मुअलमेसे जित्ती करगिलैँ, और परमेश्वरके दाहिन हाँथ ओहोँर बतैँ, और हमार लग मध्यस्थ फेन करथैँ |"
\v 35 "के हम्रिहिन्हे ख्रीष्टके प्रेमसे अलग करी? का संकष्ट, अथवा दुःख,वा खेदो, वा अनिकाल, वा नग्नता अथवा खतरा वा तरवाल?"
\v 36 "असिक लिखल बा, ''अप्निक लग हम्रे दिन भर मुठी, कटना भेँरीन जस्ते हम्रे गनगील बती,”
\v 37 "नै हो, यी सक्कु बातमे हम्रे प्रेम करुइयासे हम्रे विजेता ओइनसे फेन और धेउर बती |"
\v 38 "काकरेकी मै यी पक्का करके जन्थुँ, कि मृत्यु वा जीवन, स्वर्गदूतहुँक्रे वा प्रधानताहुँकरे, वर्तमानके बातहुँकरे वा पाछे हुइना बातहुँकरे, वा शक्तिहुँक्रे,"
\v 39 "उचाई वा गहिराई, वा सारा सृष्टिमे रहल कोनो फेन बात, ख्रीष्ट येशू हमार प्रभुमे रहल परमेश्वरके प्रेमसे हम्रिहिन्हे अलग करे नै सेक्हीँ |"
\c 9
\s इस्राएलके लग पावलके भित्री दुःख
\p
\v 1 "मै ख्रीष्टमे सच्चा बोलतुँ, मै नै थागल हुइतुँ | मोरिक विवेक पवित्र आत्मामे महिन्हे गवाही देहत |"
\v 2 मोरिक मनमे साढ़े नै सेक्ना शोक और नै तुत्ना वेदना बा |
\v 3 "मै ते यहाँसम फेन चाहे सेक्तु कि मोरिक भैयाहुँक्रे और मोरिक जातिक नाताहुँकरे मोरिक गोत्यारिनके लग मै श्रापित होजाऊ, और ख्रीष्टमेसे परित्यक्त होजाऊ!"
\v 4 "ओइने इस्राएलीहुँकरे हुइतैँ, और छावा हुइना अधिकार, महिमक दर्शन, करार, व्यवस्थक प्रदान, मंदिरके आराधना और प्रतिज्ञाहुँकरे ओइनके अपने हुईन |"
\v 5 "पूर्वजहुँकरे यनेहेन्के हुइतैँ, और ख्रीष्टके फेन शरीर जस्ते ओइनिहिन्के पूर्वजके हुइतैँ, सर्वोच्च परमेश्वर, जेकर युगानयुग स्तुति हुई | आमिन"
\v 6 "परमेश्वरके वचन असफल नै हुइल हो | काकरेकी इस्राएलमेसे जन्मलक सक्कु इस्राएल नै हुइतैँ,"
\v 7 "ना अब्राहामके सन्तान हुइतिकी सक्कु हुँकारे छाईछावा हुइतैँ | पर धर्मशास्त्रमे कहल अनुसार, “इसहाक ओइनके सन्तान गनजाई |”
\v 8 "यकर अर्थ, शरीरसे जन्मल हुँक्रे परमेश्वरके सन्तान नै हुइतैँ, पर करारसे उत्पन्न हुइल अब्राहामके सन्तान हुइतैँ |"
\v 9 "उ प्रतिज्ञा असिक कहे “टोकल समयमे मै घुमके अईम, और सारक एकथो छावा हुइ |”
\v 10 "उ किल नै हो, जब रिबेका एकथो थारु हमार पूर्वज इसहाकसे गर्व धारण करल,"
\v 11 "और जुइकहा लरका जन्मनासे आघे, ओइने कोनो मजा और खराब करनासे आघे कर्म लेके नै पर हुँकार बोलावत अनुसार परमेश्वरके चुनाउके उदेश्य ठहरी कहिके"
\v 12 "रिबेकाहे असिक कहल रहे, “बरका छोत्कक सेवा करी |”
\v 13 "असिक लिखल बा, “याकूबहे मै माया करनु, पर एसाबहे तुच्छ मन्नु |”
\v 14 अब हम्रे का कही? का परमेश्वरमे न्याय नै हो? कदापि नै हो!
\v 15 "उहाँ मोशाहे कथैँ, “जेकरमे मै कृपा करना चहथुँ, उहिहे मै कृपा करबुँ, उहिहे मे मै कृपा करम, और जिही मै सोगाई चहथुँ, उहिहे मै सोगैबुँ |”
\v 16 "यी कारण मनैनके इच्छा और प्रयासमे यी निर्भर नै हुईत, पर परमेश्वरके कृपामे यी निर्भर हुईत |"
\v 17 "कि धर्मशास्त्र फारोहे कहत, “मै अपन शक्ति तोरमे देखाऊ, और सारा पृथ्वीमे मोरिक नाउँक घोषणा करजाजाई कहिके अभिप्रयासलेक मै तुहिहे थरह्वईनु |”
\v 18 "तबेकमारे उहाँ इच्छा करल हुँक्रीहिनहे उहाँ कृपा करथाँ, और इच्छा करल हुँक्रीहिनके हृदयहे ऊ कठोर पर्थै |"
\v 19 "तौ तैँ महिन्हे कबे, “परमेश्वर अभिन दोस काकरे लगैथाँ? काकरेकी हुँकार इच्छाहे के बिरोध करे सेकी?”
\v 20 पर मनै होके परमेश्वरहे जवाफ देना तैँ के हुइते? का गिराके बनाइल चीजहे अप्निहिहे बनैनाहे “महिन्हे काकरे असिन बनैलो?” कहत का?
\v 21 "का एक्केथो माटिक धेल्किसे एकथो आदरके भाँरा, औरे भर कामके लग बनैना माटिक उप्पर कुम्हारके अधिकार नै हो का?"
\v 22 "यदि परमेश्वर अपन रिस देखैलाँ और अपन शक्ति प्रदर्शन करक लग विनाशके लग तयार पारल रिसके पात्रहुँक्रीहिन्हे गजब धैर्यकसँग सहल बताँ कलेसे का हुइल ते?"
\v 23 यदि महिमक लग आघेसे तयार पारल हुँकार कृपा पात्रहुँक्रीहिन् अपन महिमक सम्पत्ति प्रकट करक लग उहाँ असिक करलाँ-
\v 24 "मतलब हम्रे, जिही यहूदीनसे किल नै, पर अन्यजातिनहे फेन उहाँ बोलाईल बातैँ कलेसे, का हुइल तौ?"
\v 25 "जसिक होशेक किताबमे फेन उहाँ कथैँ, “जे मोरिक मनै नै रहिँत, ओइन्हे मै 'अपन जनता' बनैबुँ | और जिही मै माया नै करल रहूँ, उहिहे मै 'अपन प्रिय' कहम |”
\v 26 “और जहाँ 'तुहुरे मोरिक प्रजा नै हुइतो |' कहिके ओइन्हे कहे गैल रहे, वहैँ ओइने 'जीवित परमेश्वरके सन्तान' कहलाजैहीँ |”
\v 27 "इस्राएलके बारेमे यशैया घोषणा करथाँ, “इस्राएलके सन्तानके संख्या समुन्दरके बालूक वत्रा रलेसे फेन, बाँकि रहल हुँक्रीहिनके किल उद्दार हुई |"
\v 28 काकरेकी प्रभु पृथ्वीमे हुँकार दण्डक आज्ञा एकदम बल्गर और झत्ति पूरा करहिँ |”
\v 29 "यशैया यी भविष्यवाणी करल बताँ, “सेनाहुँक्रीहिनके परमप्रभु हमार लग सन्तान नै छोरताँ कलेसे हम्रे सदोम जस्ते रति, और गमोरा जस्ते बनल रति |”
\s इस्राएलके अविश्वास
\p
\v 30 "अब हम्रे का कही? धार्मिकतक पाछे नै लग्ना अन्यजातिहुँक्रे धार्मिकता भेटाइल बताँ, मतलब विश्वाससे भेटाइल धार्मिकता |"
\v 31 पर व्यवस्थामे आधारित रहल धार्मिकताक पाछे लग्ना ऊ इस्राएल उ व्यवस्था पूरा करे नै सेकल |
\v 32 काकरे नै सेकल ? काकरेकी धार्मिकता कर्ममे आधारित बा कहिके ओइने विश्वाससे धार्मिकता नैखोज्लैँ | ओइने ठेस लग्ना ढुङ्गामे ठक्कर खाके गिरल बतैँ |
\v 33 "जसिक लिखल बा, “हेरो, मै सियोनमे एकथो ढुङ्गा धारतुँ, जेम्मे मनैन ठेस लागी, एकथो चट्टान, जे ओइन्हे गिराई, पर हुँकारमे विश्वास करुइया केऊ फेन लाजमे नैपरि |”
\c 10
\p
\v 1 "हेरो भैयो, मोरिक अपन हृदयक इच्छा और ओइनके लग परमेश्वरमे मोरिक प्रार्थना यहे बा, कि ओइने उद्दार पाँईट |"
\v 2 "मै यी गवाही देहतुँ कि परमेश्वरप्रति ओइनके जोश ते बा, पर यी जोश ज्ञान अनुसार नै हो |"
\v 3 काकरेकी परमेश्वरसे अइना धार्मिकतक विषयमे नै जानके ओइने अपने धार्मिकता स्थापित करे खोजलमे ओइने परमेश्वरके धार्मिकतक अधिनमे नै रलैँ |
\v 4 काकरेकी विश्वास करुइया धर्मी ठहरे कहिके ख्रीष्ट नै व्यवस्थक अन्त्य हुइतैँ |
\v 5 "मोशा लिखत, “व्यवस्थामे आधारित रहल धार्मिकता पालन करुइया मनैया ओम्नेहेसे जीई |”
\v 6 "पर विश्वासमे आधारित रहल धार्मिकता असिक कहत, “मन-मनमे असिक ना कहो,' स्वर्गमे के चहुँरी?' (अर्थात ख्रीष्टहे तरे नानक लग),"
\v 7 "वा अपन मनमे असिक फेन ना कहो,' पातालमे के उत्री?' “(अर्थात मुअल मनसे ख्रीष्टहे उप्पर नानक लग) |"
\v 8 "पर यी का कहत?" वचन तोरिक लग्घे बा, तोरिक मुहेम और तोरिक हृदयमे, “अर्थात विश्वासके वचन, जा हम्रे प्रचार करथी |"
\v 9 "काकरेकी यदि तैँ येशूहे प्रभु हो कहिके अपन मुहसे स्वीकार करले, और परमेश्वर उहिन्हे मुअल मनसे जित्ती बनैलैँ कहिके अपन हृदयमे विश्वास करले कलेसे तोरिक उद्दार हुई |"
\v 10 "काकरेकी मनैया अपन हृदयसे विश्वास करत और उ निर्दोष ठहरत, और उ अपन मुहसे स्वीकार करत और उ उद्दार पाईट |"
\v 11 "धर्मशास्त्र कहत, “हुँकारमे भरोसा करुइया केऊ फेन लाजमे नै परी |”
\v 12 "काकरेकी यहूदी और अन्यजातिनमे कुछु विभेद नै हो | ऊ एक्केथो प्रभु सक्कुहुनके प्रभु हुइतैँ, और हुँकिनके पुकार करुइया सक्कुहुनहे अपन प्रशस्त आशिष् देथैँ |"
\v 13 काकरेकी “प्रभुक नाउँ पुकार करुइया सक्कु जाने उद्दार पैहीँ |”
\v 14 पर जिहिन्हे विश्वास करले नै हुइतैँ उहिन्हे मनै कसिक पुकार करहीँ? जेकर विषयमे सुन्ले नै हुइतैँ ओकरमे ओइने कसिक विश्वास करहीँ? और प्रचारक विना ओइने कसिक सुन्हीँ?
\v 15 "और केक्रो पठाइल विना मनैहुँक्रे कसिक प्रचार करहीँ? जसिक लिखल बा, “सुसमाचार प्रचार करुइयनके पौलि कतरा सुग्घुर!”
\v 16 "पर ओइने सक्कु जाने सुसमाचार पालन नै करल हुइतैँ, काकरेकी यशैया कहत, “हे प्रभु, हम्रिहिनसे सुनल बातके विश्वास करल बा?”
\v 17 जा सुनगिल बा ओम्नेहेसे विश्वास आइत और जा सुनजाजाईट उ ख्रीष्टके प्रचारसे आइत |
\v 18 "पर मै पुँछतुँ, “का ओइने नै सुनल हुइतैँ?” पक्कै फेन ओइने सुनल बताँ, “काकरेकी ओइनके आवाज सारा पृथ्वी भर पुगल बा, और ओइनके वचन संसारके उपारिक आँरितिर पुगल बा |”
\v 19 "मै फेन पुँछतुँ, “का इस्राएल नै बुझल?” सबसे आघे मोशा कहत, “जे एकथो जाति नै हो, मै तुहुरिन्हे ओइनप्रति डाही बनैम, एकथो मूर्ख जातिसे मै तुहुरिन्हे रिसाहा बनैम |”
\v 20 "तब् यशैया साहसपूर्वक कहत, “महिन्हे नै खोजुइया महिन्हे भेटाइल बताँ, जे मोरिक खोजी नै करलैँ, ओइनके माझमे मै अपनहे प्रकट करल बतुँ |”
\v 21 "पर इस्राएलके विषयमे उ कहत, “दिन भर अटेरी और विरोधी मनैनमे मै मोरिक हाँथ पसारल बतुँ |”
\c 11
\s इस्राएलके बाँकी रहुइयन
\p
\v 1 "तबेकमारे मै पुँछतुँ, “का परमेश्वर अपन मनैनहे परित्याग करले बताँ?” कदापि नै हो! काकरेकी मै फेन ते अब्राहामके सन्तान, बेन्यामिनके कुलके एकथो इस्राएली हुइतुँ |"
\v 2 "परमेश्वर पहिलेहेसे चिन्हल अपन मनैनहे बहिष्कार नै करलाँ | का एलियक विषयमे पवित्र- शास्त्रक कहल बात तुहुरे नै जन्थो? उ इस्राएलके बिरुद्धमे परमेश्वरसे कसिक बिन्ती करल,"
\v 3 “हे प्रभु, ओइने अप्निक अगमवक्तनहे मारल बताँ, अप्निक वेदीनहे भस्का देले बताँ और मै किल एक्केली छोरगिल बतुँ, और ओइने मोरिक प्राणके खोजिमे बताँ |”
\v 4 पर उहिन्हे परमेश्वरके जवाफ का बा? “बालके आघे ठेहुनी नै टेकुइया सात हजार मनैनहे मै अपन लग धारल बतुँ |”
\v 5 अस्तेके यी वर्तमान समयमे फेन अनुग्रहसे चुनल हुँक्रीहिनके एकथो बाँकी बखरा बा |
\v 6 "पर अनुग्रहसे हो कलेसे यी कर्मक आधारमे नै हो, नै ते अनुग्रह आउर अनुग्रह नै रना रहे |"
\v 7 "तब् का? इस्राएल जा खोजल रहे उ पाई नै सेकल | पर चुनल हुँक्रे उ भेतैलाँ | आउर सक्कु जाने कठोर होगिलैँ,"
\v 8 "जसिक लिखल बा: “परमेश्वर ओइन्हे चेतनाहीन आत्मा देले बताँ | असिन आँखी देले बताँ जोन ना देखे और असिन कान देले बताँ जोन ना सुने, और आझिक दिनसम फेन ओइने अस्तेहेँ बताँ”
\v 9 "और दाऊद कहत, “ओइनके भोजन फाँदा और जाल बने, एकथो ठोकर और ओइन्हे बदला देना बात होए |"
\v 10 "ओइनके आँखी नै देखे सेक्ना धूमिल होजाए, और ओइनके पीँठी सदादिन झुकले रहे |”
\s कल्मी बाँधल हाँगा
\p
\v 11 "तबेकमारे मै पुँछतुँ, “का गिरक लग ओइने ठक्कर खाइल रहिँत?” कदापि नै हो! पर इस्राएलके अपराधसे अन्यजातिनमे मुक्ति आइल बा, ताकि इस्राएल फेन मुक्तिक लग डाही बने |"
\v 12 आब यदि ओइनके अपराध संसारके लग सम्पत्ति और ओइनके असफलता भर अन्यजातिनके लग सम्पत्ति हुई कलेसे ओइनके पूरा समावेश झन कतरा अर्थपूर्ण हुई!
\v 13 "आब तुहुरे अन्यजातिनहे कहतुँ | अन्यजातिनके प्रेरित हुइलक वरसे मै मोरिक सेवकहे महत्त्व देहतुँ,"
\v 14 "यी आशामे कि मोरिक अपने यहूदी जातिहे डाही बनाई सेकुँ, और ओइनमेसे किहु-किहुहे बचाई सेकुँ |"
\v 15 "काकरेकी यदि ओइनके बहिष्कार हुइलमे संसारके लग मिलाप हुइल कलेसे, का ओइनके फेन दोस्रे ग्रहण जीवन भेटाइल बराबर नै हुइल का?"
\v 16 "यदि सानल पीठक एक अंश सुरुक- भेटिक रुपमे अर्पण करल बा कलेसे, पुरै ढेल्की पवित्र होजाईट | यदि जर पवित्र बा कलेसे दहिँया (हाँगा) फेन पवित्र रथाँ |"
\v 17 "पर यदि कोनो हाँगाहुँक्रे कट्गिलाँ और मजा जैतूनके जरके रस-भण्डारमे सहभागी हुइक लग तैँ एकथो जङ्गली जैतून होक फेन ओइनके ठाउँमे कल्मी बाँधगैले कलेसे,"
\v 18 "उ हाँगा हुँक्रीहिनके आघे घमण्ड ना कर | यदि घमण्डै करना बा कलेसे, यी याद कर, कि जरहे थह्मुइया तैँ नै हुईस, पर जर पो तुहिन्हे थामत |"
\v 19 "तैँ कबे, “मै कल्मी हुई सेकु कहिके हाँगाहुँकरे कटवा गैलैँ |”
\v 20 "ठीके हो, ओइनके अविश्वासके कारण हाँगाहुँक्रे कटवा गैलैँ | तुहुरे भर तुहुरिनके विश्वाससे किल ठरह्याइल बतो | घमण्ड ना करो, पर डर मानो |"
\v 21 काकरेकी यदि परमेश्वर स्वाभाविक हाँगा हुँक्रीहिनहे बाँकी नै धरलाँ कलेसे तुहिन्हे फेन बाँकी नै धरहीँ |
\v 22 "तबेकमारे परमेश्वरके दया और कठोरताहे ध्यानमे धारो - पतन हुइल हुँक्रीहिनमे कड़ा व्यवहार, पर हुँकार दया थेन पलिरबो कलेसे, तुहिन्हे परमेश्वरके दया देखाजाजाई, नै तैँ फेन कटवा जैबे |"
\v 23 ओइने फेन अविश्वासमे ढीट होके नै बैथ्लैँ कलेसे कल्मी बाँध जैहीँ | काकरेकी परमेश्वर ओइन्हे फेन दोस्रे फेन कल्मी बाँधे सेकहीँ |
\v 24 काकरेकी यदि तैँ प्राकृतिक जङ्गली जैतून होके फेन कट गैले और प्रकृतिक विरुद्ध एकथो बरह्या जैतूनके बोँटमे कल्मी बहान गैले कलेसे यी प्राकृतिक हाँगाहुँक्रे अपन संगे जैतूनके रुख्वाम झन कतरा धेउर कल्मी बना जैहीँ |
\s पूरा इस्राएलके उद्धार
\p
\v 25 "भैयो, अपने अभिमानमे तुहुरे बुद्धिमान हुई खोज्थो कि कहिके तुहुरे यी रहस्य बूझो कना मै चहथुँ, कि अन्यजातिनके संख्या पूरा नै हुइतसम इस्राएलीहुँक्रीहिनके एकथो अंशमे कठोरता आइल बा |"
\v 26 "असिके सारा इस्राएलके उद्दार हुई, जसिक लिखल बा, “उद्दारक सियोनसे अइहिँ, उ याकूबके थेनसे अधर्म हटादिहिँ |”
\v 27 “और ओइनके सँग मोरिक करार यहे रही, जब मै ओइनके पाप हरण करदेहम |”
\v 28 "सुसमाचारके हिसाबसे ते ओइने तुहुरिनके लग परमेश्वरके दुश्मन हुँक्रे हुइतैँ, पर चुनाउके हिसाबसे भर पुर्खनके लग ओइने प्रिय हुइतैँ |"
\v 29 काकरेकी परमेश्वरके वरदान और बोलावत अटल बा |
\v 30 "काकरेकी जसिके तुहुरे फेन परमेश्वरके आज्ञापालन नै करुइया रहो, पर आब ओइनके अनाज्ञाकारितक कारण तुहुरे कृपा पाइल बतो |"
\v 31 तुहुरिन्हे कृपा देखैलक वरसे ओइने फेन कृपा प्राप्त करिँत् कहिके ओइने आब अनाज्ञाकारी हुइल बताँ |
\v 32 काकरेकी परमेश्वरके कृपा सक्कु मनैनमे होए कहिके ऊ सक्कुहुनहे अनाज्ञाकारितामे सौँपल बताँ |
\s प्रशंसा-गीत
\p
\v 33 आहा! परमेश्वरके वैभव और बुद्धि और ज्ञान कतरा गहिँर! हुँकार इन्साफ कतरा अगम और हुँकार डगर बुझे नै सेक्ना!
\v 34 “काकरेकी प्रभुक मनहे के जानल बा? अथवा हुँकार सल्लाहकार के हुइल बा?”
\v 35 “अथवा, के हुँकिनहे कोनो उपहार देहल बा कि परमेश्वर उहिन्हे फिर्ता देहे परी?”
\v 36 "काकरेकी सक्कु चीज हुँकार ओहोँरसे, हुँकिनसे और हुँकारे लग हुइतैँ | हुँकिनेहे सदासर्वदा महिमा होए | आमिन |"
\c 12
\s जित्ती बलि
\p
\v 1 "तबेकमारे भैयो, परमेश्वरके कृपाहे ध्यानमे धारके मै तुहुरिन्हे अनुरोध करतुँ, कि तुहुरिनके आत्मिक उपासनाके रुपमे अपन-अपन शरीरहे पवित्र और परमेश्वरहे ग्रहणयोग्य हुइना जित्ती बलिक रुपमे अर्पण करो |"
\v 2 "यी संसारके ढाँचामे ना चलो, पर अपन मनमे लावा होके पूरा रूपसे परिवर्तित होऊ, और परमेश्वरके मजा, ग्रहणयोग्य और सिद्द इच्छा का हो, ऊ तुहुरे जाँचे सेको |"
\v 3 "काकरेकी महिन्हे देहल अनुग्रहसे तुहुरिनमेसे सक्कु जहनहे आग्रह करतुँ, जे अपनहे जसिन सम्झे परत उहिन्से धेउर ना सम्झे, पर परमेश्वर हरेक जहनहे देहल विश्वासके नापबमोजिम सन्तुलित विचारसे सोँचे |"
\v 4 "काकरेकी जसिके हमारिक एक्केथो शरीरमे बहुत्ते अङ्ग रथाँ, पर सक्कु अङ्गहुँक्रीहिनके एक्के नै रहत,"
\v 5 "ओस्तेके हम्रे जे बहुत्ते बती, हम्रे फेन ख्रीष्टमे एक्केथो शरीर हुइती, और प्रत्येक एक-दोसर जहनके अङ्ग हुइती!"
\v 6 "हम्रिहिन्हे देहल अनुग्रह अनुसार अलग-अलग वरदान हम्रे प्रयोग करी | अगमवाणीक हो कलेसे विश्वासके परिमाण अनुसार,"
\v 7 "सेवाक हो कलेसे, सेवाके काममे, शिक्षा देहुइया शिक्षा देना काममे,"
\v 8 "अर्ती देहुइया अर्ती देना काममे, दान देहुइया उदार चित्तसे, शासन करुइया दत्त चित्तसे, कृपाके काम करुइया खुशीसे |"
\s प्रेम सम्बन्धी
\p
\v 9 "प्रेम निष्कपट होए | जोन बात खराब बा, उहिन्हे घृणा करो | जोन बात मजा बा ओम्ने लग्ले रहो |"
\v 10 भ्रातृ-प्रेमसे एकदोसर जहनसे प्रेम करो | अपनसे धेउर दोसर जहनहे आदर करो |
\v 11 "जोशमे पाछे ना हतो | पवित्र आत्मामे प्रज्वलित होऊ, प्रभुक सेवा करती रहो |"
\v 12 "अपन आशामे आनन्द करो, संकष्टमे धैर्यधारण करो, प्रार्थनामे निरन्तर लागल रहो |"
\v 13 "सन्तहुँक्रीहिनहे कमिमे सहायता देऊ, अतिथि सत्कार कायम करो |"
\v 14 "तुहुरिन्हे सतुइयनहे आशीर्वाद देऊ, ना सरापो |"
\v 15 आनन्द करुइयनके सँग आनन्द करो | रोउइयनके सँग रोउ |
\v 16 "एकदोसर जहनसँग मिलके बैठो, अभिमानी ना होऊ, पर नम्र हुँक्रीहिनके सँग सङ्गत करो | कबु फेन अहङ्कारी ना होऊ |"
\v 17 "किहुहे फेन खराबके बदला खराब ना करो | जोन बात सक्कु मनैनके नजरमे आदरणीय बा, ओम्ने ध्यान देऊ |"
\v 18 "हुई सेकी कलेसे, सेकतसम सक्कु जहनसँग शान्तिमे बैठो |"
\v 19 "प्रिय हो, अप्निहीँ कबु बदला ना लेउ, पर परमेश्वरके क्रोधमे छोरदेऊ | काकरेकी, लिखल बा, “बदला लेना काम मोरिक हो, महिन्हे बदला लेहम,” परमप्रभु कथाँ |"
\v 20 "बरु, “तोरिक दुश्मन भुँखाइल बा कलेसे उहिन्हे खवाऊ, उ प्यासल बा कलेसे उहिन्हे पानी देऊ, असिक करबे कलेसे तैँ ओकर मुन्टामे आगीक अंगठा कुरह्यैबे |"
\v 21 "खराबीसे पराजित ना होऊ, पर खराबीहे भलाईसे जीतो |"
\c 13
\s प्रशासकहुँक्रीहिनके अधीन
\p
\v 1 "हरेक व्यक्ति शासन करुइया प्रशासकहुँक्रीहिनके अधिनमे बैठे | परमेश्वरसे अइलक अधिकारबाहेक दोसर कोनो अधिकार नै रहत | जोन प्रशासक बताँ, ओइने परमेश्वरेसे नियुक्त हुइलक हुइतैँ |"
\v 2 "तबेकमारे प्रशासकहुँक्रीहिनके विरुद्धमे उठुइया परमेश्वरसे नियुक्त हुइलक हुँक्रीहिनके विरोध करत, और जे-जे विरोध करथाँ, ओइने दण्डक आज्ञा भेतैहिँ |"
\v 3 "काकरेकी सुकर्मक लग नै हो, पर कुकर्मक लग शासकहुँक्रीहिनके डर मानजाजाईत | का तैँ प्रशासकहुँक्रीहिनके डरमे रहे नै चहथो? असिक हो कलेसे, मजा काम करो और तुहिन्हे ओइनसे प्रशंसा मिली |"
\v 4 "काकरेकी तोरिक भलाइक लग ओइने परमेश्वरके सेवक हुइतैँ | पर यदि तैँ करते कलेसे डर मान, काकरेकी ओइने तरवाल व्यर्थमे नै निकरथाँ | खराब काम करुइयनमे परमेश्वरके दण्ड नन्ना ओइने परमेश्वरके सेवक हुइतैँ |"
\v 5 "तबेकमारे परमेश्वरके दण्डसे बचक लग किल नै हो, पर विवेकके लग फेन तैँ ओइनके अधिनमे रहे परत |"
\v 6 तबेकमारे फेन तैँ कर तीरथो | काकरेकी प्रशासक हुँक्रे यहे कामके लग निरन्तर लग्ले रहल परमेश्वरके सेवक हुइतैँ |
\v 7 "तीरे परना बात सक्कुहुनहे तिरो-कर तीरे परनाहे कर, महसूल तीरे परनाहे महसूल, आदर करे परनाहे आदर, इज्जत करे परनाहे इज्जत करो |"
\s प्रेममे लग्ले रहो
\p
\v 8 आपसमे प्रेम करना बाहेक केक्रो कुछु बातेम ऋणी ना होऊ | काकरेकी अपन छिमेकिहे प्रेम करुइया व्यवस्था पूरा करत |
\v 9 “तैँ व्यभिचार ना कर, तैँ हत्या ना कर, चोरी ना कर, तैँ लोभ कर,” यी आज्ञा बाहेक, और आउर जतरा आज्ञा बताँ, उ सक्कुहुनके सारांश यहे आज्ञामे मिलत, अर्थात तैँ अपन छिमेकिहे अपन जस्ते प्रेम कर |”
\v 10 प्रेम छिमेकिक खराबी नै करत | तबेकमारे प्रेम करना नै व्यवस्था पूरा करना हो |
\v 11 "यी बाहेक यी वर्तमान समय कसीन बा उ तुहुरिन्हे पता बा | आब नींदसे जग्ना ठीक बेला आपुगल बा, काकरेकी हम्रे पाहिले विश्वास करलेसे फेन अब्बा हमार मुक्ति आउर लग्घे बा |"
\v 12 "रात बितसेकल, और दिन लग्गे आपुगल बा | तबेकमारे अन्धकारके काम छोरके हम्रे ज्योतिक हातहथियार धारण करी |"
\v 13 "दिनक जस्ते करके हम्रे ठीकसे चली | मोजमज्जामे, मतवालीपनामे, व्याभिचारमे भ्रष्टचारमे, झगरामे और डाहमे नै होके |"
\v 14 "पर प्रभु येशू ख्रीष्टहे धारण करो, और पाप स्वभावके अभिलाषा पूरा करना बातमे ध्यान ना देऊ |"
\c 14
\s कमजोर और बल्गर
\p
\v 1 "विश्वासमे कमजोर हुइना मनैयाहे ग्रहण करो, पर ओकर मत सम्बन्धी बातमे वादविवाद करुइयाहे नै हो |"
\v 2 "केऊ सक्कु चीज खाइत कहिके विश्वास करत, पर विश्वासमे कमजोर हुउइया भर सागसब्जी किल खाइत |"
\v 3 "खउइया नै खउइयाहे तुच्छ ना माने, और नै खउइया खउइयाहे दोष ना लगाए | काकरेकी परमेश्वर उहिन्हे ग्रहण करल बताँ |"
\v 4 "दोसर जहनके नोकरहे इन्साफ करुइया तैँ के हुईस? उ ते अपन मलिक्वाक आघे थरह्याईट और गिरत | उ थरह्वाजाई, काकरेकी, ओकर मलिकवा उहिन्हे थरह्वाई सेकत |"
\v 5 "कोनो मनैया एकथो दिनहे औरे दिनसे धेउर महत्व देहत, दोसर मनैया सक्कु दिनहे बराबर मानत | हरेक मनै अपने मनमे पूरा रूपसे निश्चित हुई परत |"
\v 6 "जोन मनैया कोनो दिनहे विशेष रूपसे पालन करत, उ मनैया प्रभुक आदरके लग पालन करत | जोन मनैया खाईत, उ प्रभुक लग खाईत, काकरेकी उ परमेश्वरहे धन्यवाद देहत | जोन मनैया नै खाईत, उ परमेश्वरके आदरके लग नै खाईत और परमेश्वरहे धन्यवाद देहत |"
\v 7 हम्रे केऊ फेन अपन लग नै जिथी और केऊ फेन अपन लग नै मुथि |
\v 8 "यदि हम्रे जिथी कलेसे प्रभुक लग जिथी, और मुथि कलेसे प्रभुक लग मुथि |"
\v 9 "चाहे हम्रे जीइ, चाहे मुई, हम्रे प्रभुके हुईती | यक्रेहे लग ख्रीष्ट मुलाँ और फेन जित्ती हुइलैँ, कि उ मरल और जित्ती दुन्हूनके प्रभु हुँइत |"
\v 10 तैँ काकरे अपन-अपन भैयक इन्साफ करथे? अथवा तैँ अपन भैयाहे काकरे तुच्छ मन्थे? काकरेकी हम्रे सक्कु जाने परमेश्वरके न्याय सिंहासनके सामने थरह्यैबी |
\v 11 "काकरेकी लिखल बा, “प्रभु कथाँ, 'जस्तेके मै जित्ती बतुँ, प्रत्येक ठेहुनी मोरिक आघे टेकजाई, और हरेक जीभ परमेश्वरके प्रशंसा करी |”
\v 12 तबेकमारे हम्रे सक्कु जाने परमेश्वरहे अपन लेखा देबी |
\v 13 तबेकमारे हम्रे एकजे दोसर जहनहे आबसे इन्साफ नै करी | बरु अपन भैयक डगरमे ठेस लग्ना बात अथवा बाधा देना बात कबु नै धारी |
\v 14 "मै जन्थुँ, और प्रभु येशूमे महिन्हे निश्चय बा, कि कोनो फेन बात अपनमे अशुद्ध नै रहत, पर जे उहिन्हे अशुद्ध मानत ओकर लग उ अशुद्धै रहत |"
\v 15 "यदि तैँ जा चीज खैथे उ बातसे तोरिक भैयाहे चोट पुगत कलेसे, तैँ प्रेममे नै चलल रथे | जोन भैअक लग ख्रीष्ट मुलैँ, तोरिक खैलक चिजसे ओकर नाश ना होए |"
\v 16 तबेकमारे तुहिन्हे जा मजा लागत उहिन्हे दोसर जहन खराब कहे ना देऊ |
\v 17 "काकरेकी परमेश्वरके राज्य कलक खैना और पीना नै हो, पर पवित्र आत्मामे धार्मिकता, शान्ति और आनन्द हो |"
\v 18 "जे यी मेरके ख्रीष्टके सेवा करत, उ परमेश्वरहे मन परना और मनैनके लग ग्रहणयोग्य ठहरत |"
\v 19 "तबेकमारे हम्रे उ बातके अनुसरण करी जे शान्ति नानत, और एकजे दोसर जहनके आत्मिक उन्नति कराईत |"
\v 20 "खैना चिजके लग परमेश्वरके कामहे नष्ट ना पारो | वास्तवमे सक्कु चीज शुद्ध बा, अप अपन खाइल चिजसे दोसर जहनहे बाधा देना अनुचित हो |"
\v 21 "उचित ते हुईट, कि सिकार नै खैना, मध्यपान नै करना, तथा असिन कोनो काम नै करिस जिहिसे तोरिक भैयाहे बाधा हुईट |"
\v 22 "तोरिकमे रहल विश्वास परमेश्वर और तोरिक बिच्चेम धार, धन्यके हो उ मनैया,जे अपन उचित ठहराइल बातके कारण अपनेहे दोषी ठहराई नै परत |"
\v 23 "पर केऊ शङ्का करके कुछु खाइल कलेसे उ दोषी ठहरत, काकरेकी उ विश्वाससाथ खाइल नै हो | विश्वाससे उत्पन्न नै हुइल कोनो फेन बात पाप हो |"
\c 15
\p
\v 1 विश्वासमे बल्गर रहुइया हम्रे अपनहे किल खुशी परना इच्छा नै धारके दुर्बल मनैनके कमजोरीहे सहे परत |
\v 2 हम्रे प्रत्येक जाने अपन छिमेकिक आत्मिक सुधार होए कहिके ओइनके भलाइक लग ओइनके खुशी बनाइल रही |
\v 3 "काकरेकी ख्रीष्ट फेन अपनेहे खुशी नै परलाँ | जसिक लिखल बाअप्निक निन्दा करुइयनके निन्दा मोरिकमे परल |”
\v 4 "आघे-आघे लिखल बात हमार शिक्षाक लग लिखल रहे, यी उद्देश्यसे कि पवित्रशास्त्रसे अइना स्थिरता और उत्साहसे हम्रे आशा प्राप्त करे सेकी |"
\v 5 "स्थिरता और उत्साहक परमेश्वर तुहुरिन्हे ख्रीष्ट येशू सँग एक होके एकजे दोसर जहनसँग एक मनके होके जिए दिँत,"
\v 6 कि एक्के मनके होके एक्के स्वरसे हमार प्रभु येशू ख्रीष्टके परमेश्वर और बाबक महिमा तुहुरे करे सेको |
\v 7 तबेकमारे परमेश्वरके महिमक लग ख्रीष्ट तुहुरिन्हे ग्रहण करल हस तुहुरे फेन एकदोसर जहनहे ग्रहण करो |
\v 8 "मै तुहुरिन्हे कहतुँ, हमार पुर्खनहे देहल प्रतिज्ञानके पुष्टि करक लग परमेश्वरके सत्यताहे प्रकट करक लग ख्रीष्ट खतना हुइलहुँक्रीहिनके दास बनगिलैँ,"
\v 9 "यी कारणसे कि अन्यजातिहुँक्रे हुँकार कृपाके लग परमेश्वरके महिमा करिँत् | जसिक लिखल बा, “तबेकमारे अन्यजातिनके बिच्चेम मै अप्निक प्रशंसा करम,"
\v 10 "और फेन असिक कहल बा, “ए अन्यजातिहुँक्रे, हुँकार प्रजनकेसँग आनन्द मनाऊ |”
\v 11 "और फेन, “ए सारा अन्यजातिहुँक्रे, प्रभुक प्रशंसा करो, और सक्कु मनैहुँक्रे हुँकार प्रशंसा करिँत् |”
\v 12 "और फेन यशैया कहत, “यिशैक वंशमेसे एक जाने अइहिँ, उ अन्यजातिनकेमे शासन करहिँ, हुँकारमे अन्यजातिहुँक्रे आशा धरहीँ |”
\v 13 "आशाक परमेश्वर तुहुरिन्हे विश्वासद्वारा सम्पूर्ण आनन्द और शान्तिसे भरिपूर्ण करदिँत, यी हेतुसे कि पवित्र आत्मक शक्तिसे तुहुरे आशामे प्रशस्त हुई सेको |"
\s अन्यजातिनके सेवक पावल
\p
\v 14 "भैयो, महिन्हे निश्चय बा, कि तुहुरे अप्निहीँ फेन भलाईसे भरल बतो, और सारा ज्ञानमे पूर्ण होके एकजे दोसर जहनहे शिक्षा देनामे सक्षम बतो |"
\v 15 "पर परमेश्वर महिन्हे देहल अनुग्रहक कारणसे तुहुरिनके फेन सम्झना करैना बड़ा साहस करके तमान विषयमे लिखल बतुँ,"
\v 16 "यी अनुग्रह अन्यजातिनके लग परमेश्वरके सुसमाचारके पूजाहारीक करे परना कर्तव्य पालन करक लग महिन्हे देगिल बा, ताकि अन्यजातिहुँक्रे पवित्र आत्माद्वारा शुद्ध होके ग्रहणयोग्य बलि बने सेकिँत |"
\v 17 तबेकमारे परमेश्वरके लग मोरिक सेवामे महिन्हे ख्रीष्ट येशूमे गर्व करना कारण बा |
\v 18 "काकरेकी, वचन और कामसे अन्यजातिनहे आज्ञाकारी बनाइक लग ख्रीष्ट महिन्से जा करल बताँ, उ बाहेक कोनो विषयमे बोल्ना हिम्मत मै नै करथुँ |"
\v 19 यी काम चिन्हहुँकरे और आश्चर्यकर्म हुँक्रीहिनके शक्तिसे और पवित्र आत्मक शक्तिसे मै करल बतुँ | असिके मै यरुशलेमसे लेके इल्लुरिकनसम चारु ओहोँर ख्रीष्टके सुसमाचार सम्पूर्ण रूपसे प्रचार करल बतुँ |
\v 20 "दोसर मनैनके बैठाइल जगमे घर नै बनाऊँ कहिके ख्रीष्टके नाउँ नै लेहल ठाउँमे सुसमाचार प्रचार करना उत्कट इच्छा मै करल बतुँ,"
\v 21 "जस्ते असिक लिखल बा, “हुँकार विषयमे जिहिन्हे कबु नै कहिगिल हो, ओइने हुँकिन देख्हीँ, और हुँकार विषयमे जे कबु नै सुनल हुइतैँ ओइने बुझ्हीँ |”
\s रोममे जैना पावलके योजना
\p
\v 22 "यक्रेहे मारे हो, मै तुहुरिनके थेन आइक लग बहुत चो रुकल बतुँ |"
\v 23 "पर आब यी क्षेत्र हुँक्रीहिनमे मोरिक लग काम करना दोसर ठाउँ नै हुइलक वरसे, और बहुत सालसे तुहुरिनके थेन अइना तिर्सना रलक वरसे,"
\v 24 "मै स्पेन जाईबेर तुहुरिन्हे भेटना आशा करतुँ, और तुहुरिनके सँग कुछु समयसम सङ्गतिक आनन्दलेके सेक्के तुहुरे महिन्हे मोरिक बाँकी यात्रामे मदत देबो कना आशा करतुँ |"
\v 25 पर आब सन्तहुँक्रीहिन् सहायता पुगाइक लग मै यरुशलेम ओहोँर जाईतुँ |
\v 26 "काकरेकी यरुशलेममे रहुइया सन्तहुँक्रीहिनमे जे गरीब बतैँ, ओइनके लग माकेडोनिया और अखैयाके मण्डलीहुँक्रे कुछु भेटी देहल बताँ |"
\v 27 "यी भेटी यने खुशीसाथ जम्मा करल रहिँत, और जात्तिके यने ओइनके ऋणी फेन बताँ | काकरेकी यदि अन्यजातिहुँक्रे ओइनके आत्मिक आशिष् हुँक्रीहिनमे सहभागी हुइल बताँ कलेसे, यने फेन सांसारिक आशिष् हुँक्रीहिनसे ओइनके सेवा करे परत |"
\v 28 तबेकमारे यी काम ओरवाके ओइनके लग उठल यी चन्दा देके सेक्के मै तुहुरिनके थेनसे हुईती स्पेन जैम |
\v 29 "और मै जन्थुँ, मै तुहुरिनके थेन आईबेर ख्रीष्टके आशिषके परिपूर्णतामे अइबुँ |"
\v 30 "भैयो, हमार प्रभु येशू ख्रीष्ट और पवित्रआत्मक प्रेमसे मोरिक लग परमेश्वरसे प्रार्थना करक लग मोरिक सँग दटके कोशिस करो कहिके मै तुहुरिन्हे आग्रहपूर्वक बिन्ती करतुँ,"
\v 31 "कि मै यहूदियक अविश्वासी हुँक्रीहिनसे मुक्त हुई सेकुँ, और यरुशलेमके लग मोरिक सेवा सन्तहुँक्रीहिनहे ग्रहणयोग्य होए,"
\v 32 और परमेश्वरके इच्छा द्वारा आनन्दसे तुहुरिनके थेन आके तुहुरिनके सँगक सङ्गतीसे फेन मै ताजा हुई सेकुँ |
\v 33 शान्तिक परमेश्वर तुहुरे सक्कु जहनके सँग रहिँत | आमिन |
\c 16
\s व्यक्तिगत अभिवादन
\p
\v 1 किंक्रियामे रहल मण्डलीक धर्म-सेविका हमार बाबु फिबीक प्रशंसा तुहुरिनके समक्ष करतुँ |
\v 2 "मै तुहुरिन्हे निवेदन करतुँ कि सन्तहुँक्रीहिनहे सोहैना मेरके उहिन्हे प्रभुमे ग्रहण करो, और उहिन्हे चाहल कोनो फेन सहायता उहिन्हे देऊ, काकरेकी उ अप्निहीँ बहुत जहनके और मोरिक फेन सहायता करल बा |"
\v 3 "प्रिस्का और अकिलास, ख्रीष्ट येशूमे मोरिक सहमर्मी हुँक्रीहिनहे अभिवादन |"
\v 4 ओइने मोरिक लग अपन जीवन संकष्टमे दरलाँ | ओइन्हे मै किल नै होके, पर अन्यजातिनके मण्डलीहुँक्रे सक्कु जाने फेन धन्यवाद देथाँ |
\v 5 "ओइनके घरेम रहल मण्डलीहे अभिवादन देऊ | मोरिक प्रिय इपेनितसहे, जे ख्रीष्टके लग एशियक सुरुक विश्वासी हो, अभिवादन देऊ |"
\v 6 "मरियमहे, जे तुहुरिनके बिच्चेम घोर परिश्रम करल, उहिन्हे अभिवादन देऊ |"
\v 7 "एन्ड्रोनिकस और युनियस, मोरिक आफन्तहुँक्रे और मोरिक संघरिया-कैदी हुँक्रीहिनहे, अभिवादन कहिदेऊ | ओइने प्रेरितहुँक्रीहिनमेसे प्रख्यात बताँ, और महिन्से आघे ख्रीष्टमे हुइल रहिँत |"
\v 8 "एम्प्लीआतस, प्रभुमे मोरिक प्रियहे, अभिवादन कहिदेऊ |"
\v 9 "उर्बानस, ख्रीष्टमे हमारिक सहकर्मी, और मोरिक प्रिय संघरिया स्ताखुसहे अभिवादन कहिदेऊ |"
\v 10 ख्रीष्टके योग्य ठहरल अपेल्लेसहे अभिवादन कहिदेऊ | अरिस्तोबुलसके घरक मनैनहे अभिवादन कहिदेऊ |
\v 11 मोरिक आफन्त हेरोदियनहे अभिवादन कहिदेऊ | प्रभुमे रहल नर्किसके घरानाहे अभिवादन कहिदेऊ |
\v 12 प्रभुमे परिश्रम करुइया त्रुफेना और त्रोफोसाहे अभिवादन कहिदेऊ | प्रभुमे दटके परिश्रम करुइया प्रिय परसीसहे अभिवादन कहिदेऊ |
\v 13 "प्रभुमे चुनल रुफस और ओकर दाई, जे मोरिक फेन दाई हुइल रहे, ओइन्हे अभिवादन कहिदेऊ |"
\v 14 "असिंक्रितस, फ्लेगन, हर्मेस, पत्रोबास, हर्मास, और ओइनके सँग रहल भैयनहे अभिवादन कहिदेऊ |"
\v 15 "फिलोलोगस, युलिया, नेरियस और ओकर बाबु, और ओलिम्पास, और ओइनके सँग रहल सक्कु सन्तहुँक्रीहिनहे अभिवादन कहिदेऊ |"
\v 16 एकजे दोसर जहनहे पवित्र चुम्मासे अभिवादन करो | ख्रीष्टमे सक्कु मण्डलीहुँक्रे तुहुरिन्हे अभिवादन पठाइल बताँ |
\v 17 "भैयो, मै तुहुरिन्हे आग्रहपूर्वक बिन्ती करतुँ, कि तुहुरिन्हे सिखाइल धर्म-सिद्दान्तके विरुद्धमे फूट और वाधा-विघ्न बनुइयनहे हेर्तिरहो, और ओइनसे अल्गे बैठो |"
\v 18 "काकरेकी असिन मनै ख्रीष्ट हमार प्रभुक लग नै होके, पर अपने पेटके लग सेवा करथैँ, और ओइने मीठ-मीठ बोली और बाते लेके सीधासाधा हृदय रहल मनैनहे धोखा देथाँ |"
\v 19 "तुहुरिनके आज्ञाकारिता सक्कु मनैनमे बा, और तुहुरिनके कारण मै आनन्द करथुँ | पर मै चहथुँ, कि जा मजा बा ओकर लग तुहुरे बुद्धिमान होऊ, और जा खराब बा ओम्ने दोषरहित रहो |"
\v 20 शान्तिक परमेश्वर झत्तिहीँ शैतानहे तुहुरिनके गोरक तरे किच्लैहीँ | हमार प्रभु येशू ख्रीष्टके अनुग्रह तुहुरिनके सँग रहे |
\v 21 "तिमोथी मोरिक सहकर्मी, और मोरिक नातपाँत हुँक्रे लुकियस, यासोन और सोसिपात्रोस तुहुरिन्हे अभिवादन पठाइल बताँ |"
\v 22 "यी चिट्ठी लिखुइया, मै तर्तियस प्रभुमे तुहुरिन्हे अभिवादन पथाइतुँ |"
\v 23 मोरिक मेजमान और सारा मण्डलीहे सत्कार करुइया गायस अभिवादन पठाइल बा | तुहुरिन्हे अभिवादन बा | बजारीक कोषाध्यक्ष इरास्तस और भैया क्वार्तस तुहुरिन्हे अभिवादन पठाइल बताँ |
\v 24 हमार प्रभु येशू ख्रीष्टके अनुग्रह तुहुरिनके सँग रहे | आमिन |
\v 25 "आब हुँकिनहे, जे तुहुरिन्हे मोरिक सुसमाचार और येशू ख्रीष्टके विषयक प्रचारअनुसार सुदृढ कराई सेक्थो, उ रहस्यक प्रकाशबमोजिम, ज्या युग-युगसे गुप्त रहल रहे,"
\v 26 "पर आब अनन्तके परमेश्वरके आज्ञा अनुसार अगमवक्ताहुँक्रीहिनके लिखाई द्वारा प्रकट कराइल और जनाइल बा, यी हेतुसे कि सक्कु जातिहुँक्रे विश्वास करिँत् और आज्ञापालन करिँत्-"
\v 27 अदृतीय सर्वज्ञानी परमेश्वरहे येशू ख्रीष्टद्वारा सदासर्वदा महिमा होए | आमिन |
