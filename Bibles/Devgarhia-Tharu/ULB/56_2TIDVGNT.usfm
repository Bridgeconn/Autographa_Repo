\id 2TI - Devgarhia New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h तिमोथीहे पावलके दोसुर पत्र
\toc1 तिमोथीहे पावलके दोसुर पत्र
\toc2 २ तिमोथी
\mt1 2 Timothy
\mt1 २ तिमोथी
\c 1
\p
\v 1 ख्रीष्ट येशूमे रहल जीवनके प्रतिज्ञा अनुसार परमेश्वरके इच्छा द्वारा ख्रीष्ट येशूक प्रेरित पावलसे,
\v 2 मोरिक प्रिय लौँदा, तिमोथीहे: परमेश्वर बाबा और हमार प्रभु ख्रीष्ट येशूसे अनुग्रह, कृपा और शान्ति |
\s विश्वासयोग्य पलिरना प्रोत्साहन
\p
\v 3 जब मै तुहिन्हे निरन्तर अपन प्रार्थनामे सम्झथुँ, मै परमेश्वरहे धन्यवाद देथुँ, जेकर सेवा मोरिक बाबा-पुर्खाहुँक्रे करल हस मै शुद्ध विवेकसे करथुँ |
\v 4 तोहाँरिक आँश सम्झलेसे रातदिन तुहुरिन्हे भेटना मोरिक गजब मन लागत, और मै आनन्दसे भरे सेकुँ |
\v 5 महिन्हे तोहाँरिक निष्कपट विश्वासके सम्झना हुईट | उ विश्वास, जोन पहिले तोहाँर बुदी लोइसमे रहे, और तोहाँर बुदी युनिसमे, और महिन्हे पक्का बा, उ विश्वास तोहाँरिकमे फेन बा |
\v 6 तबेकमारे मै तुहुरिन्हे याद कराइतुँ, कि मै तोर उप्पर हाँथ धरके तैँ भेटैलक परमेश्वरके वरदानहे प्रज्वलित धरो |
\v 7 काकरेकी परमेश्वर हम्रिहिनहे डरके आत्मा नै, पर शक्ति, प्रेम और आत्मसंयमके आत्मा देहल बातैँ |
\v 8 तबेकमारे हमार प्रभुक गवाही देहेबेर लाज नमानो, नै ते मै, हुँकार कैदिक, पर परमेश्वरके शक्तिमे सुसमाचारके लग दुःख-भोग्ना मे सहभागी होऊ |
\v 9 उहाँ हम्रिहिनहे उद्दार करलैँ, और एकथो पवित्र बोलावतसे बलैलैँ | हमार कामके अंधारमे नै होके, पर हुँकार अपने अभिप्राय और अनुग्रहक आधारमे हो, जोन ऊ ख्रीष्ट येशूमे युग-युग आघेसे हम्रिहिनहे देहल रहिँत,
\v 10 जोन अनुग्रह आब हमार मुक्तिदाता ख्रीष्ट येशूक आगमन द्वारा प्रकट करल बताँ | ऊ मृत्युहे नाश करके जीवन और अविनाशहे सुसमाचार द्वारा प्रकाशमे नन्लैँ |
\v 11 यिहे सुसमाचारके लग मै एकथो प्रचारक, प्रेरित और मस्तरवा नियुक्त हुईनु |
\v 12 तबेकमारे मै यी बात भोगल फेन बतुँ | पर मै नै लजैथुँ, काकरेकी मै केकरमे विश्वास करल बतुँ उ मै जन्थुँ, और महिन्हे निश्चय बा, जोन बात उ दिनसम मै हुँकिनहे सौँपल बतुँ, उहिहे सुरक्षित धारे सेक्ना उहाँ बताँ |
\v 13 ख्रीष्ट येशूमे रहल विश्वास और प्रेममे तुँ मोरिक थेनसे सुनल सच्चा बातके नमूनक अनुसरण करो |
\v 14 तुहुरिन्हे जिम्मा लगाइल सत्यहे हमारमे वास करुइया पवित्र आत्माद्वारा सुरक्षित धारो |
\v 15 एशियामे रहुइयन सक्कु जाने मोरिक थेनसे खर्कलक तुहिन्हे पतै बा, ओम्नेसे फुगेलस और हर्मोगेनस हुँइत |
\v 16 प्रभु ओनेसिफरसके घरानाहे कृपा धारिँत, काकरेकी उ महिन्हे अक्सर हौसला देहे, और मोरिक सिँक्रीक लाज नै माने,
\v 17 पर उ रोम आके भङ्भगैती खोजके महिन्हे भेटाइल |
\v 18 प्रभुक दिनमे उहिन्हे प्रभु कृपा प्रदान करिँत् | तुहिन्हे मजासे पता बा, एफिससमे उ मोरिक पूरा सेवा करल रहे |
\c 2
\p
\v 1 तबेकमारे तुँ, मोरिक लरका, ख्रीष्ट येशूमे रहल अनुग्रहमे बल्गर होऊ |
\v 2 बहुत्ते जाने साक्षीहुँक्रीहिनके उपस्थितिमे तुँ महिन्से ज्या बात सुनल बतो, उ दोसर जहनहे फेन सिखाई सेक्ना विश्वासयोग्य मनैनहे सौँप देऊ |
\v 3 ख्रीष्ट येशूक मजा सिपाही हस दुःख भागमे हमारसँग सहभागी होऊ |
\v 4 सेनामे भर्ना हुइल सिपाही दोसर काममे नै फँसत, काकरेकी उहिन्हे भर्ना करुइयाहे सन्तुष्ट पर्ना ओकर लक्ष्य रथिस |
\v 5 प्रतियोगितामे नियम बमोजिम भाग नै लेहतसम कोनो फेन खेलाड़ी ईनाम नै भेटाईट |
\v 6 मेहनत करुइया किसान बालीक सुरुक हिस्सा भेटाई परत |
\v 7 मै का कहतुँ उ विचार करो, काकरेकी प्रत्येक बातमे प्रभु तुहिन्हे समझशक्ति दिहीँ |
\v 8 मुअलमेसे जित्ती हुइल दाऊद वंशक येशू ख्रीष्टहे सम्झना करो, मोरिक प्रचार करल सुसमाचार यहे हो |
\v 9 वहे सुसमाचार, जेकर लहक मै कष्ट भोगतुँ और अपराधी हस सिँक्रीमे बँधल बतुँ | पर परमेश्वरके वचन ते सिँक्रीमे नै बहानजाजाईट |
\v 10 तबेकमारे चुनल हुँक्रीहिनके लग मै हरेक बात सहथुँ, ताकि ओइने फेन अनन्त महिमासहित ख्रीष्ट येशूमे रहल मुक्ति भेटाई सेकिँत |
\v 11 यी भनाई निश्चित बा, यदि हम्रे हुँकार सँग मरल बती कलेसे, हम्रे फेन हुँकारे संगे जिबी,
\v 12 हम्रे सहबी कलेसे, हम्रे फेन हुँकारे सँग राज्य कर्बी, हम्रे हुँकिनहे इन्कार कर्बी कलेसे, ऊ फेन हम्रिहिनहे इन्कार करहिँ,
\v 13 हम्रे अविश्वासी बती कलेसे, उहाँ विश्वासयोग्य रहिहिँ, काकरेकी उहाँ अपनेहे इन्कार करे नै सेक्थाँ |
\s परमेश्वरसे नियुक्त कामदार
\p
\v 14 यी बात ओइन्हे सम्झादेऊ, और प्रभु आघे आज्ञा देऊ, कि ओइने शब्दहुँक्रीहिनके विषयमे तर्कबितर्क नै करिँत्, जे भलाई नै करत, पर सुनुइयनहे किल नोक्सान पुगाईट |
\v 15 लजाई नै पर्ना और सत्यक वचनहे ठीकसे प्रयोग करुइया कामदारहस अप्निहीँ अपनहे परमेश्वरमे ग्रहणयोग्य बनैना दटके कोशिस करो |
\v 16 भक्तिहिन् बकबक छोरो, काकरेकी यी मनैनहे झन धेउर भक्तिहिनता ओहोँर लैजाई |
\v 17 ओइनके बात चित सइनके खटरा हस तुम्ति जाई | ओइनमेसे हुमेनियस और फिलेतस हुँइत |
\v 18 पुनरुत्थान आग्गिहीँ होगिल बा कहिके यने सत्यमेसे खर्कल बताँ | बहुत जहनके विश्वासहे यने खल्बलाइतैँ |
\v 19 पर परमेश्वरके बल्गर जग थरह्यैले रहत, और ओम्ने यी छाप लागल बा, “प्रभु अपन जातिनहे चिहिन्थाँ, और प्रभुक नाउँ लेहुइया जतरा हरेक अधर्मसे दुरे रहे |”
\v 20 भारी घरेम सोन और चाँदिक भाँरा किल नै रहत, पर कठ्वा और माटिक फेन रहत, कोनो आदरके लग कोनो अनादरके लग |
\v 21 जोन बात अनादरके बा, यदि केऊ उहिन्से अपनहे शुद्ध पारल कलेसे उ आदरके कामके लग एकथो पात्र बनी, और घरक मलिकवक लग चोखो, उपयोगी, और कोनो फेन मजा कामके लग तयार रहि |
\v 22 तबेकमारे जवानीक अभिलाषा छोरो, और सफा मनसे प्रभुक नाउँ लेहुइयनके संगसंगे धार्मिकता, विश्वास, प्रेम और शान्तिक लक्ष्य धारो |
\v 23 पर मूर्ख और बेसमझके सवाल जवाफहे इन्कार करो- तुँ जन्थो यनसे झगरा हुईट |
\v 24 प्रभुक सेवक झगराहा नै हुई परत, पर सक्कुहुनके लग दयालु, योग्य शिक्षक, सहनशील,
\v 25 और नम्रतासाथ अपन विरोधिनहे सुधारे सेक्ना हुई परत, ताकि शायद परमेश्वर ओइन्हे पश्चात्ताप करना, सत्यताहे बुझ्ना मन दैदिँत,
\v 26 और ओइने चेतना भेटाके दियाबलसके फन्दामेसे उम्किँत, जे ओइन्हे अपन इच्छा अनुसार चलक लग कैदी बनाइल बा |
\c 3
\s आखिरी दिनहुँक्रीहिनमे भक्तिहिनता
\p
\v 1 पर यी बुझ्ले रहो, कि आखिरी दिनमे डर लग्ना समय अइहिँ |
\v 2 काकरेकी मनै अपनहे किल माया करना, रुपैयापैसक लालच करना, घमण्डी, हठी, दोसर जहनके बदनाम करना, दाई-बाबनके कहल नै मन्ना, बैगुनी और अपवित्र,
\v 3 स्वाभाविक प्रेम नै रहल, खुशी पारे नै सेक्ना, दोसर जहनके गलत बात बत्वैना, दुराचारी, खत्थाहा, और मजा बातहे घृणा करना,
\v 4 विश्वासघाटी, मस्ताइल, घमण्डसे फुलल, परमेश्वरसे धेउर सुख-विलासहे प्रेम करना,
\v 5 भक्तिक भेष भर लेना, पर ओकर शक्तिहे इन्कार करुइया हुइहिँ | असिन मनैनसे अल्गे बैठो |
\v 6 काकरेकी ओइनमेसे केऊ-केऊ घर-घर जाके पापलेके डबल और मेरमेरके मनोभावके कब्जामे परल कमजोर जन्नीनहे अपन अधिनमे परथाँ |
\v 7 जोन जन्नीन सीखना ते रोज सिख्थाँ, पर सत्यक ज्ञानमे कबु आई नै सेक्थाँ |
\v 8 यान्नेस और याम्ब्रेस ओइने मोशक विरोध करल हस, यी मनै फेन सत्यक विरोध करथाँ | यी मनै भ्रष्ट दिमागके और नकली विश्वासके रथाँ |
\v 9 पर ओइने आउर धेउर टिके नै सेक्हीँ, काकरेकी उ दुइथो मनैनके जस्ते ओइनके मूर्खता सक्कुहुक्रिन थेन देखा परजैहिन |
\s तिमोथीहे पावलके आदेश
\p
\v 10 आब ते तुँ मोरिक शिक्षा, मोरिक चरित्र, मोरिक जीवनके लक्ष्य, मोरिक विश्वास, मोरिक धैर्य, मोरिक प्रेम, मोरिक स्थिरता देखल बतो,
\v 11 मोरिक सतावट और कष्ट एन्टिओखियामे, आइकोनियनमे और लुस्त्रामे मोरिकमे परे आइल और कसीन-कसीन सतावट सहनु, तभुन फेन उ सक्कुहुनसे प्रभु महिन्हे बचैलाँ |
\v 12 ख्रीष्ट येशूमे भक्तिसाथ जीवन बितैना मन करुइयन सक्कु जाने सतावटमे जरुर परहिँ,
\v 13 पर दुष्ट मनै और ठगाहा हुँक्रे ठागके और ठग्वा पाके झन-झन धेउर दुष्ट हुईती जैहीँ |
\v 14 पर तुँ भर अपन सिखल और टगरासे विश्वास करल यी बातेमे लागले रहो | उ किहिसे सिखल बतो, उ तुँ अप्निहीँ जन्थो |
\v 15 तुँ छुटीएमेसे पवित्रशास्त्र सँग परिचित बतो, जे ख्रीष्ट येशूमे रहल विश्वासद्वारा मुक्तिक लग तुहिन्हे शिक्षा देहे सेकत |
\v 16 सक्कु पवित्रशास्त्र परमेश्वरके प्रेरणासे हुइलक हो, और यी सिखाईक लग, अर्ति देहक लग, सच्याइक लग, धार्मिकतामे तालीम देहक लग फाइदाजनक रहत,
\v 17 ताकि परमेश्वरके जन हरेक सुकर्ममे पूरा रूपसे सुसज्जित होके सिद्ध हुइल रहे |
\c 4
\p
\v 1 परमेश्वरके आघे और जित्ती और मुअलहुँक्रीहिनके इन्साफ करे अउइया ख्रीष्ट येशूक आघे, और हुँकार आगमन और राज्यहे ध्यानमे धारके मै तुहुरिन्हे कड़ा आज्ञा देहतुँ,
\v 2 वचन प्रचार करो, समय और बेसमयमे तत्पर बैठो, अर्ति देऊ, हप्काऊ, उत्साह देऊ और धैर्यमे और शिक्षा देना बातेमे नै चुको |
\v 3 काकरेकी असिन समय आईता, जब ओइने ठीक शिक्षाहे नै सहुईया हुइहिँ, पर अपनहे मन परल बात किल सुन्ना चहिहीँ और अपन रूचिअनुसार मस्तर्वन कुरह्यैहीँ,
\v 4 और सत्य बात सुन्नासे खरक जैहीँ, खिश्सा हुँक्रीहिनहे ओहोँर भुलैहीँ |
\v 5 तुँ भर बल्गर होऊ | कष्ट सहो, प्रचारकके काम करो, और तोहाँरिक सेवाके काम पूरा करो |
\v 6 काकरेकी, मै ते बलिक रुपमे अर्पण हुई लागल बतुँ, और मोरिक विदाईक समय आइल बा |
\v 7 मै मजा लड़ाई लरल बतुँ | मै दौड़ ओरवाइल बतुँ | मै विश्वासहे बचाके धारल बतुँ |
\v 8 आबसे मोरिक लग धार्मिकतक मुकुट धारल बा, जोन धार्मिकतक न्यायधीश प्रभु उ दिन महिन्हे दिहिँ, और महिन्हे किल नै हो, पर हुँकार पुनरागमनहे मजा मनुइया सक्कुहुनहे दिहिँ |
\s व्यक्तिगत बातहुँकरे
\p
\v 9 मोरिक थेन झत्ति आइक लग दटके कोशिस करो |
\v 10 काकरेकी डेमास यी वर्तमान संसारहे प्रेम करके महिन्हे छोरके उ थेसलोनिकेमे गैल बा | क्रेसेन्स गलातीयामे गैल बा, तितस भर दलमातियामे |
\v 11 लूका किल मोरिक सँग बा | मर्कूसहे खोजके तुँ संगे नानो, काकरेकी उ मोरिक सेवा करनामे गजब मजा बताँ |
\v 12 पर तुखिकसहे मै एफिससमे पठाइल बतुँ |
\v 13 त्रोआसमे कापर्सक थेन मै छोरल गतिया और किताबहुँक्रे, विशेष करके छालक पत्र तुँ आईबेर अपनसँग लेके अइहो |
\v 14 तमौटे अलेक्जेन्डर मोरिक बहुत खराबी करल | प्रभु उहिन्हे ओकर काम अनुसार बदला लिहिँ |
\v 15 उहिन्से तुँ फेन होशियार बैठो, काकरेकी उ हमार प्रचारके घोर विरोध करल |
\v 16 मोरिक सुरुक प्रतिवादमे केऊ मोरिक पक्ष नै लेहल, पर सक्कु जाने महिन्हे छोरदेलाँ | उ बातके दोष तुहुरिन्हे ना लागे!
\v 17 पर सक्कु अन्यजातिहुँक्रे सुने सेकिँत कहिके प्रभु मोरिक संगे थरह्येलैँ, और पूरा रूपसे वचनके घोषणा करना महिन्हे शक्ति देलैँ | और मै सिंहक मुहमेसे छुटकारा भेटैनु |
\v 18 प्रभु महिन्हे सक्कु खराबीसे बचैहीँ, और हुँकार स्वर्गीय राज्यक लग महिन्हे उद्दार करहिँ | हुँकिनहे सदासर्वदा महिमा होए |
\s आखिरी अभिवादन
\p
\v 19 प्रिस्किला और अकिलासहे और ओनेसिफरसके घरानाहे अभिवादन कहिदेऊ |
\v 20 इरास्तस कोरिन्थीमे रलाँ, त्रोफिमसहे ते मै मिलतसम बेमारे अवस्थामे छोरनु |
\v 21 जार छेँकसे आघे अइना सकभर कोशिस करो | युबुलस तुहुरिन्हे अभिवादन पठाइल बा, और पुडेस, लेनस, क्लौडिया और सक्कु भैयाहुँक्रे फेन |
\v 22 प्रभु तोहाँरिक आत्मकसँग रहिँत | तुहुरिनके सँग अनुग्रह रहे |
