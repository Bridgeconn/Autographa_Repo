\id 1TH - Devgarhia New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h थेसलोनिकीहुँक्रीहिनके पावलके शुरुक पत्र
\toc1 थेसलोनिकीहुँक्रीहिनके पावलके शुरुक पत्र
\toc2 १ थेसलोनिकी
\mt1 1 Thessalonions
\mt1 १ थेसलोनिकी
\c 1
\p
\v 1 पावल, सिलास और तिमोथीमेसे परमेश्वर बाबा और प्रभु येशू ख्रीष्टमे थेसलोनिकीनके मण्डलीहे अनुग्रह और शान्ति |
\s थेसलोनिकीहुँक्रीहिनके विश्वासके लग धन्यवाद
\p
\v 2 हमार प्रार्थनामे तुहुरिनके निरन्तर समझती हम्रे परमेश्वरहे तुहुरे सक्कुहुनके लग धन्यवाद देथाँ|
\v 3 हमार परमेश्वर बाबक आघे हमार प्रभु येशू ख्रीष्टमे तुहुरिनके विश्वासके काम, प्रेमके परिश्रम और आशाके धैर्य निरन्तर सम्झथी|
\v 4 भैया हो, परमेश्वरके प्रियहुँकरे, तुहुरिन्हे हुँकार चुन्लक हम्रिहिन्हे पता बा,
\v 5 काकरेकी हमार सुसमाचार तुहुरिनके बिच्चेमे किल नै आइल, पर शक्ति और पवित्र आत्मामे, और सम्पूर्ण निश्चयता साथ अइलक हो | तुहुरिनके माझमे रहेबेर तुहुरिनके लग हम्रे कोन किसिमके मनै रही तुहुरे जन्थो |
\v 6 तुहुरे हमार प्रभुक अनुसरण करना हुइलो, काकरेकी पवित्र आत्मासे देगिलक आनन्दसाथ तुहुरे बहुत कष्टमे वचन ग्रहण करलो |
\v 7 यहाँ समकी माकेदोनिया और अखैयामे सक्कु विश्वासीहुँक्रीहिनके माझमे तुहुरे नमूना बन्लो |
\v 8 काकरेकी तुहुरिनसे परमेश्वरके वचन केवल माकेदोनिया और अखैयामे किल प्रचार नै करगिल हो पर परमेश्वर उप्परके तुहुरिनके विश्वास सक्कु ठाउँमे फैलल बा, और हम्रिहिन्हे औरे कुछु कना आवश्यकता नै हो |
\v 9 काकरेकी जोन किसिमसे हमार स्वागत तुहुरिनके वहाँ हुइल, जीवित सच्चा परमेश्वरके सेवा करो तुहुरे मूर्तिहुँक्रीहिनसे परमेश्वरके ओहोँर घुम्लो, उ ते मनैहुँक्रे बतैथैँ |
\v 10 और स्वर्गमेसे अउइया हुँकार छावा जिहिन्हे उ मुवलमेसे उथैलैँ, हुँकारे प्रतीक्षा तुहुरे करथो, अर्थात येशूक, जे अइती रहल क्रोधसे हम्रिहिनहे छुटकारा देथैँ|
\c 2
\s थेसलोनिकेमे पावलके सेवा
\p
\v 1 भैया हो, तुहुरिनके थेन हमार अइना व्यर्थ नै हुइलक तुहुरिन अप्नीही पता बा |
\v 2 हम्रे आघेसे फिलिप्पिमे कष्ट भोग्ली और अपमानित हुईली कना बात तुहुरिन पता बा, पर घोर विरोध पलिपली फेन परमेश्वरके सुसमाचार प्रचार करना हम्रिहिन्हे साहस मिलल रहे |
\v 3 काकरेकी हमारिक अर्ति-उपदेश भूल वा अशुद्धतामेसे उब्जलक नै हो, ना ते यी छल कपतसे हुइलक हो;
\v 4 पर जसिके सुसमाचार हमार जिम्मामे सुम्पेक लग परमेश्वर हम्रिहिन्हे योग्य मन्लैँ, ओस्तेहेँके मनैनहे खुश पारक लग नै हो, पर हमार हृदय जचुइया परमेश्वरहे खुशी पारेक लग हम्रे बोल्थी |
\v 5 तुहुरिन्हे पतै बा की हम्रे कबु फेन खुशामदीक बात नै कर्ली, ना हम्रे लालचके बहानामे फस्ली | यकर साक्षी परमेश्वर बतै |
\v 6 ख्रीष्टके प्रेरित हुइलक नातासे हम्रे तुहुरिनकेमे अधिकार चलाई सेक्थी | तबफेन हम्रे मनैनसे आदर नै खोज्ली, ना ते तुहुरिनसे, ना औरे दोसर जहनसे |
\v 7 अपन लर्कनहे सहेरुइया दाई जस्ते तुहुरिनके बिच्चेमे हम्रे कोमल हुईली |
\v 8 तबेकमारे स्नेहसे तुहुरिनके चाहना करके हम्रे परमेश्वरके सुसमाचार किल नै हो, पर हमार प्राण तक तुहुरिन्हे देना तयार रही, काकरेकी तुहुरे हमार लग एकदम प्रिय होगिल रहो |
\v 9 काकरेकी भैया हो, हमार कष्ट और मेहनतके सम्झना तुहुरिन्हे बा | तुहुरिन किहुहे बोझ ना बोकाई कहिके दिनरात काम करके हम्रे परमेश्वरके सुसमाचार तुहुरिन्हे प्रचार कर्ली |
\v 10 तुहुरे साक्षी बतो, और परमेश्वर फेन, की तुहुरे अविश्वासीनके आघे अपन व्यवहार कसिक हमार व्यवहार पवित्र, धार्मिक और निष्खोत रहे |
\v 11 काकरेकी तुहुरिन्हे पतै बा, बाबा अपन छाइछावन जस्ते करके हम्रे तुहुरिन प्रत्येक जहनहे कसिक अर्ति-उपदेश देति और साहस फेन देति तुहुरिन्हे आदेश देली,
\v 12 यी हेतुसे की तुहुरिनके चालचलन परमेश्वरके योग्य होए, जे तुहुरिन्हे हुँकार अपने राज्य और महिमामे बलैथैँ |
\v 13 तबेकमारे यकर लग हम्रे फेन परमेश्वरहे निरन्तर धन्यवाद चह्रैथी, की तुहुरे हम्रिहिनसे सुनल वचन, जोन वास्तवमे परमेश्वरके वचन हो, उ तुहुरे मनैक वचन जस्ते नै हो, पर परमेश्वरके वचन जस्ते ग्रहण करलो, जोन वचनसे तुहुरे विश्वासिनमे काम करत |
\v 14 काकरेकी भैया हो, ख्रीष्ट येशूमे यहूदियामे रहल परमेश्वरके मण्डलीनके अनुकरण करुइया तुहुरे हुईलो, काकरेकी अपने देश- भैयनसे जसिके तुहुरे कष्ट भोग्लो, ओस्तेके ओइने यहूदीनसे दू:ख भोगल रहिँत |
\v 15 यहे यहुदिहुँक्रे प्रभु येशू ख्रीष्टहे और अगमवक्तनहे मरलैँ, और हम्रिहिन्हे फेन बाहेर खदेरलैँ, और परमेश्वरहे अप्रसन्न बनैथैँ, और सक्कु मनैनके विरोध करथैँ |
\v 16 अन्यजातिनके उद्दार होए कहिके ओइनसे बोल्नामे हम्रिहिन्हे बाधा देलैँ | असिके रोज ओइने अपन पापके नापो भरथैँ | पर अन्त्यमे परमेश्वरके क्रोध ओइन्हे परल बा |
\s थेसलोनिकीहुँक्रीहिनहे भेट करना पावलके गजब इच्छा
\p
\v 17 काकरेकी भैया हो, हृदयसे नै हो, पर आँखिक सोझे तुहुरिनके सँग अल्प समयक लग विछोद हुइलक वरसे, उत्कट इच्छा तुहुरिन्हे आमनेसामने भेट करना उत्सुकता साथ हम्रे चेष्टा कर्ली |
\v 18 काकरेकी हम्रे तुहुरिनके थेन आई खोजल रही- मै पावल भर घनी-घनी आई खोज्नु- पर शैतान हम्रिहिन्हे रोकल |
\v 19 हमार प्रभु येशू जब अइहिँ, उ बेला हुँकार आघे हमार आशा वा आनन्द वा गर्वक मुकुट का तुहुरे नै हुईतो?
\v 20 निश्चय हमार गौरव और आनन्द तुहुरे हुईतो |
\c 3
\p
\v 1 तबेकमारे जब हम्रे सहे नै सेक्ली, तब् एथेन्समे एक्केली छुटना हम्रे राजी हुईली,
\v 2 और तुहुरिन्हे विश्वासमे स्थिर कराईक लग और अर्ति-उपदेश देहक लग, परमेश्वरमे ख्रीष्टके सुसमाचारके सेवक हमार भैया तिमोथियसहे हम्रे पथैली,
\v 3 ताकि यी कष्टक कारण केऊ ना डगमगाए | तुहुरिन्हे अप्निहीँ पता बा, की यक्रेहे लग हम्रे खटागिलक हुईती |
\v 4 काकरेकी जब हम्रे तुहुरिनके सँग रही, तब् तुहुरे कष्ट भोगिहिक परी कहिके हम्रे आग्गिहिँसे कहल रही | यी जात्तिके हुई आइल, उ तुहुरिन्हे पता बा |
\v 5 तबेकमारे मै अभिन सहे नै सेक्नु ते परीक्षा करुइया कोनो किसिमसे तुहुरिन्हे परीक्षामे पारल की कहिके और हमार परिश्रम व्यर्थ जाई की कना डरसे तुहुरिनके विश्वास पता पाइक लग मै उहिन्हे पथैनु |
\s तिमोथीक नानल खबर
\p
\v 6 पर अब्बा तिमोथी तुहुरिनके थेनसे हमार थेन आके तुहुरिनके विश्वास और प्रेमके मजा खबर हम्रिहिन्हे सुनाइल | तुहुरे हम्रिहिन भेटना गजब इच्छा करके रोज प्रेमसे हमार सम्झना करथो कना खबर उ देहल | हम्रे फेन तुहुरिन्हे भेटना ओत्रेहे चाहना करथी |
\v 7 तबेकमारे भैया हो, तुहुरिनके विश्वासके कारण हमार सारा दू:ख और क्लेशमे तुहुरिनके विषयमे हम्रे सान्त्वना भेटाइल बती |
\v 8 काकरेकी यदि तुहुरे प्रभुमे बल्गर रबो कलेसे हम्रे जियल रहब |
\v 9 सक्कु आनन्द जोन तुहुरिनके लग परमेश्वरमे हम्रे अनुभव करथी ओकर लग और तुहुरिनके लग हम्रे परमेश्वरहे का धन्यवाद देहे सेक्बी?
\v 10 तुहुरिन्हे आमनेसामने भेटके तुहुरिनके विश्वासके कमि पूरा करना उद्देश्यसे हम्रे दिनरात जोशसे प्रार्थना करथी |
\v 11 आब हमार परमेश्वर और बाबा अप्निहीँ और हमार प्रभु येशू तुहुरिनके थेन अइना डगर खोलदिँत |
\v 12 जसिके हम्रे तुहुरिन्हे प्रेम करथी ओस्तेहेँके प्रभू तुहुरिन्हे एक दोसरके सँग और सक्कु मनैनके सँग प्रेममे बहरना और बहुत्ते हुईती रना कराईत,
\v 13 यी हेतुसे कि हुँकार सक्कु सन्त ओइनके संगे हमार प्रभु येशू ख्रीष्टके पुनरागमन हुईबेर उहाँ हमार परमेश्वर बाबक सामुन्ने तुहुरिनके हृदय और निष्खोत बनाके स्थिर कराईत |
\c 4
\s परमेश्वरहे खुशी बनैना
\p
\v 1 अन्त्यमे भैयाहुँक्रे, प्रभु येशूमे हम्रे तुहुरिन्हे आग्रहपूर्वक बिन्ती करती और अर्ति देथि, कि तुहुरे कसिक जिए और परमेश्वरहे कसिक खुशी कराई परत कना तुहुरे हम्रिहिनसे सिख्लो और ओसिक करती फेन बतो, ओम्नेहेँ तुहुरे आकुर बहरती जाऊ |
\v 2 काकरेकी तुहुरिन्हे पतै बा हम्रे प्रभु येशूसे कोन-कोन आदेश तुहुरिन्हे देली |
\v 3 काकरेकी परमेश्वरके इच्छा जोन तुहुरिनके पवित्रकरण फेन हो, उ यहे हो कि तुहुरे व्यभिचारसे अल्गे बैठो |
\v 4 पवित्रता और आदरसाथ अपन लग जन्नी लेहो, यहे तुहुरे प्रत्येक जाने जानो,
\v 5 पर परमेश्वरहे नै चिहिन्ना अविश्वासीन जस्ते कामुकताके कुवासनामे ना बैठो |
\v 6 यी विषयमे केऊ अपराध करके अपन भैयाहे खराबी ना करे काकरेकी असिन सक्कु बातेम बदला लेहुइया प्रभु पली बतैँ | हम्रे तुहुरिन्हे आग्गिहिँ यम्ने गम्भीर चेतावनी देहल बती |
\v 7 काकरेकी परमेश्वर हम्रिहिन्हे अशुद्धताके लग नै हो, पर पवित्रतामे बलाइल बतैँ |
\v 8 तबेकमारे जे यी बातहे हेल्हा करी उ मनैयाक नै होके, पर परमेश्वरके हेल्हा करत, जोन परमेश्वर तुहुरिन्हे अपन पवित्र आत्मा देथैँ |
\v 9 पर भैयनके प्रेमके विषयमे केऊ फेन तुहुरिनके लग लिखे परना आवश्यकता नै हो, काकरेकी एकजे दोसर जहनहे प्रेम करहो कना तुहुरे अप्निहीँ फेन परमेश्वरसे शिक्षा भेटाइल बतो |
\v 10 माकेदोनियाभर सक्कु भैयनहे तुहुरे जात्तिके प्रेम करथो | पर भैयो, झन जोरसे ओस्तेहेँक करती जाऊ कहिके हम्रे तुहुरिन्हे अर्ति-उपदेश देथि |
\v 11 हम्रे तुहुरिन्हे आज्ञा देहल जस्ते, तुहुरे शान्त रहना, अपने कामके फिक्री करना और अपने हाँथसे कोशिस करो,
\v 12 ताकि बाहेरके ओइनसे आदर पाई सेको, और केक्रो भरमे नै परो |
\s प्रभुक फेनदोस्रे अइना
\p
\v 13 पर भैयो, सुत गिल हुँक्रीहिनके विषयमे तुहुरे अन्जान रहो कना हम्रे इच्छा नै कर्बी, और तुहुरिन्हे आशा नै हुइना मनैन जस्ते शोक करे ना परे |
\v 14 काकरेकी हम्रे विश्वास करथी, कि येशू मुलैँ और फेन जीगैलैँ और ओस्तेहेँके परमेश्वर हुँकारमे सुतल हुँक्रीहिनहे येशूसे नन्हीँ |
\v 15 प्रभुक वचनसे हम्रे तुहुरिन घोषणा करथी, कि हम्रे, जे जिअल बती और प्रभुक फेन अईना सम जिलेरबी, सुतल हुँक्रीहिनहे कोनो मेरके फेन नै उछिन्बी |
\v 16 काकरेकी प्रभु स्वयम हुकुमके गर्जन सँग, प्रधान स्वर्गदुतके आवाज और परमेश्वरके तुरहिक स्वरसंगे स्वर्गमेसे उतरहीँ, और ख्रीष्टमे मुउइयन भर आघे बौरी उठ्हिँ |
\v 17 तब् हम्रे बाँचल रहल और छोरगिलक हुँक्रे प्रभुहे भेट करे ओइनके संगे-संगे बदरीमे उठालैजैबी, और असिके हम्रे सदादिन प्रभुक संगे रहबी |
\v 18 तबेकमारे एकजे दोसर जहनहे यी वचन हुँक्रीहिनसे सान्त्वना देऊ |
\c 5
\p
\v 1 पर भैयो, समय और बेलक विषयमे तुहुरिन्हे कुछु लिखना आवश्यकता नै हो |
\v 2 काकरेकी तुहुरे अप्निहीँ मजासे जन्थो, प्रभुक दिन ते रातके चोर आई हस आई |
\v 3 जब मनैहुँक्रे शान्ति और सुरक्षा कटी रहिहीँ, तब् पैनाहा जन्नी बेथा लागल जस्ते अचानक ओइनकेमे विनाश आपरी, और ओइने कोनो रीतिसे उम्के नै सेक्हीँ |
\v 4 पर भैयो, तुहुरे अन्धकारमे नै हुईतो, तसर्थ उ दिन तुहुरिन्हे चोरवा जस्ते अचम्म नै पारी |
\v 5 काकरेकी तुहुरे सक्कु जाने ज्योतिक सन्तान और दिनके सन्तान हुईतो | हम्रे रातके और अन्धकारके सन्तान नै हुईती |
\v 6 तबेकमारे दोसर जहन हस हम्रे नै सुती, पर जागल रही, और सचेत हुई |
\v 7 काकरेकी सुतुइयन रातके सुत्थैँ, और मद्धे पीके मतुइयन रातेके मतवार हुईथैँ |
\v 8 पर हम्रे भर दिनेक हुइलक वरसे हम्रे सचेत हुई, और विश्वास और प्रेमके छातिक पाता और मुक्तिक आशक तोप लगाईं |
\v 9 काकरेकी परमेश्वर हम्रिहिन्हे क्रोधके लग नै हो, पर हमार प्रभु येशू ख्रीष्टसे मुक्ति प्राप्त करक लग आग्गिहिँसे नियुक्त करले रहिँत |
\v 10 उ हमार लग मुलैं, ताकि हम्रे जागल रही और सुतल रही, हम्रे सक्कु जाने हुँक्रे संगे जिए सेकी |
\v 11 तबेकमारे एकजे दोसर जहनहे प्रोत्साहन देऊ, और एकजे दोसर जहनहे बल्गर बनैना काम करो, जसिके तुहुरे करत फेन बतो |
\s आखिरी शिक्षा
\p
\v 12 पर भैया हो, हम्रे तुहुरिन्हे आग्रहपूर्वक बिन्ती करती, कि तुहुरिनके माझमे परिश्रम करुइयन, जे प्रभुमे अगुवन हुइतैँ और तुहुरिन्हे चेतावनी देथैँ, ओइनके आदर करो,
\v 13 और ओइनके कामके लग ओइन्हे प्रेम साथ एकदम उच्च आदर करो | तुहुरे आपसमे मेलमिलापमे बैठो |
\v 14 हेरो भैयो, हम्रे तुहुरिन्हे अर्ति देथि कि अल्छे ओइन्हे चेतावनी देऊ | हरेस खउइयनहे दिलासा देऊ | कमजोरी हुँक्रीहिनहे मदत करो | उ सक्कुहुनके सँग सहनशीलता देखाऊ |
\v 15 याद राखो, केऊ फेन खराबीक बदला खराबी ना करे, पर एकजे दोसर और सक्कुहुनके सँग रोज भलाई करना कोशिस करो |
\v 16 रोज आनन्दित रहो |
\v 17 निरन्तर प्रार्थना करती रहो |
\v 18 सक्कु परस्थितिमे धन्यवाद देऊ, काकरेकी प्रभु येशूमे तुहुरिनके लग परमेश्वरके इच्छा यहे हो |
\v 19 पवित्र आत्माहे ना बुताऊ |
\v 20 अगमवाणीहे तुच्छ नै मानो |
\v 21 सक्कु बातके जाँच करो | जोन बात मजा बा ओम्नेहेँ हिर्गर रहो |
\v 22 सक्कु मेरके खराबीसे अल्गे बैठो |
\v 23 शान्तिक परमेश्वर अप्निहीँ पूरा रूपसे तुहुरिन्हे चोखा तुल्याईट, और तुहुरिनके समस्त आत्मा, प्राण और शरीर हमार प्रभु येशू ख्रीष्टके आगमनमे निष्कलंक रहिँत |
\v 24 तुहुरिन्हे बलुइया विश्वासयोग्य बतैँ, उ यी करके छोरहीँ |
\v 25 भैयो, हमार लग प्रार्थना करो |
\v 26 सक्कु भैयनहे पवित्र चुम्मासे अभिवादन करो |
\v 27 मै तुहुरिन्हे प्रभुमे अनुरोध करतुँ कि यी पत्र पहरके सक्कु भैयनहे सुनादेऊ |
\v 28 हमार प्रभु येशू ख्रीष्टके अनुग्रह तुहुरिनकेमे रहे |
