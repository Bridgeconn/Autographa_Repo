\id JUD - Devgarhia New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h यहूदाके पत्र
\toc1 यहूदाके पत्र
\toc2 यहूदा
\mt1 Jude
\mt1 यहूदा
\c 1
\p
\v 1 येशू ख्रीष्टके दास याकूबके भैया यहूदक ओहोँरसे बलाइलहुँक्रे, अर्थात परमेश्वर बाबकमे प्रियहुँक्रे और येशूके लग ख्रीष्टमे सुरक्षित धरल हुँक्रिहिन्हे:
\v 2 कृपा शान्ति और माया तुहुरिनमे बहुत हुईती जाए |
\s ईश्वरहिन मनैनके पाप और अन्त्य
\p
\v 3 प्रियहुँक्रे हम्रे सक्कु सहभागी हुईल उद्दारके विषयमे लिखक लग मै बहुत उत्सुक हुईत बतुँ तबमारे सन्तहुँक्रीहिनहे सदादिनके लग सोपल विश्वास रक्षा करो कहिके निबेदन करना तुहुरिन्हे लिखना मै जरुरी ठन्लेरहुँ |
\v 4 काकरेकी बहुत्ते आघेसे नै दण्डके भागेदार थहरल केऊ-केऊ मनै चुप्पेसे तुहुरिनके विच्चेमे आसेकल बातैँ यइने इश्वरहीन मनै हुईतैँ, जे हमार परमेश्वरके अनुग्रहहे विलासितामे बदल्ले बतैँ, और हमार एकथो स्वामी और प्रभु येशू ख्रीष्टहे इन्कार करथैँ |
\v 5 तुहुरे यी सक्कु बाट एक फेरा जन्लेरहो तबफेन मै तुहुरिन्हे याद दिहाईक लग चहथुँ | कि मिश्रदेशसे बचाके नानल मनैनमेसे विश्वास नै करुइयनहे परम प्रभू पाछेसे नष्ट पारल रहिँत |
\v 6 अपन अधिकारके मर्यादा कायम नै करके उचित वासस्थान छोरुइया स्वर्गदूत हुँक्रिहिन्हे उहाँ पातालके अन्धकारमे न्यायके उ भारी दिनके अनन्त बन्धनमे धरले बतैँ |
\v 7 जसिके सदोम और गमोरा और ओइनके आसपासके शहरहे, जे व्यभिचार करके अस्वाभाविक कामवासनामे फँसल रहिँत, ओइने अनन्त आगीक दण्ड भोगके उदाहरण बनल बतैँ |
\v 8 वस्तेहेक सपना देखुइया यी मनै फेन अपन शरीरहे अशुद्ध परथैँ, अधिकार इन्कार करथैँ और स्वर्गीय प्राणीहुँक्रीहिनके निन्दा करथैँ |
\v 9 पर प्रधानदूत मिखायलफे मोशक लाहाशके बिषयमे दियाबलसकेसँग विवाद करेबेर उहिहे निन्दापूर्ण दोष लगाई साहस नै करके ''प्रभु तुहुरिन्हे हप्कैहीँ'' कले रहिँत |
\v 10 पर अपने नै बुझल बातेक यने खेल्वार करथैँ, और बिना बुद्धिक पशुहुँक्रीहिनके जस्ते प्राकृतिक ज्ञानसे जन्ना बात ओहोँरसे नै यनके विनाश हुईत |
\v 11 ओइन्हे धिक्कार बात! काकरेकी ओइने कयिनके चाल जस्ते, लाभके लग बालामके भूलमे फस्थैँ और कोरहके बिद्रोहके जैसीन नष्त हुईही |
\v 12 तुहुरिनके प्रीतिभोजमे यने कलङ्क हुईतैँ | काकरेकी यने अपन किल ख्याल धरके सोच नै करके बेधव खैठैँ और पिठैँ ओइने हावाले उराके लैजैना पानी बिनाके बद्री जसिन बतैँ, हिउँदके फलहीन रुख्वा जैसीन जे दुई फेरा मरसेकल और जरसहित उखारल रहत |
\v 13 ओइने समुन्दरके उर्लदा छाल जैसीन हुईतैँ, जे ओईनके अपन निर्लज्जताके फिज ओक्लैईथैँ | यी बत्तिएक दिशाहिन तोरैयाँ जस्ते बतैँ जेकर लग पातालके अन्धकार अनन्तके लग धरल बा |
\v 14 आदमसे लैके सातौ पुस्ताके हनोक फे यी मनैनके बिषयमे असीन अगमवाणी बोल्ले रहिँत, ''हेरो, परमप्रभु अपन अनगिन्ती पवित्र जनहुँक्रीहिनसे आईल रहिँत,
\v 15 सक्कु जहनके निसाफ करक लग सक्कु मनैनहे दण्ड देहे, जे अधर्मी रितसे भक्त्तिहिन् काम करले बतैँ, और ऊ भक्त्तिहिन् मनैनहे दण्ड देहे जे हुँकार बिरोधमे कठोर बात बोल्ले बतैँ |''
\v 16 फट्फतैनाहुँक्रे असंन्तोसीहुँक्रे अपन खराब ईच्छा अनुसार नेगुईयन घमण्ड बात बोलुइयन और फाईदाके लग मनैनके चाप्लेसे करुइयन नै हुईतैँ |
\s लगनशील बन्ना आग्रह
\p
\v 17 पर प्रियहुँक्रे तुहुरे चाही हमार प्रभु येशू ख्रीष्टके प्रेरितहुँक्रे आग्गिहीँ कहल बात सम्झो |
\v 18 ओइने कहल रहिँत, ''आखिरी समयमे अपन भक्तिहिन वास्नाके पाछे लग्ना गिल्ला करुइयन हुइहिँ |''
\v 19 अल्गे करुइयन संसारिक मनैहुँक्रे और पवित्र आत्मा नै रहल मनैहुँक्रे यहे हुइतैँ |
\v 20 पर प्रियहुँकरे, तुहुरे भर तुहुरिनके अतरा पवित्र विश्वासमे बल्गर हुईती जाऊ और पवित्र आत्मामे प्रार्थना करहो |
\v 21 अपनहे परमेश्वरके मायामे धरहो और अनन्त जीवनके लग हमार प्रभु येशूके कृपाके प्रतिक्षा करहो |
\v 22 दुई धारमे रहुइयनहे माया करहो,
\v 23 औरे जहन्हे आगीसे तानके निकारके बचैहो केऊ-केऊहे दया देखाइबेर होसियार रहो पाप स्वभाबके ओहोँरसे बनाइल लुग्गा समेत घृणा करो |
\s आशीर्वादके प्रार्थना
\p
\v 24 अब जे तुहुरिन्हे पापमे फस्नासे बचाई सेकहीँ और जे तुहुरिन्हे आनन्द, हुँकार महिमाके संगे निष्कलंक प्रस्तुत करे सेकहीँ,
\v 25 वहे एकथो परमेश्वर हमार मुक्तिदाताहे येशू ख्रीष्ट हमार प्रभुक ओहोँरसे महिमा, प्रभुत्व, पराक्रम और अधिकार युग-युग पैहिलेसे आज और सदासर्वदा हुईतिरही | आमेन |
