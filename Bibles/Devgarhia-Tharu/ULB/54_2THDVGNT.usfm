\id 2TH - Devgarhia New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h थेसलोनिकीहिन्हे दोसुर पावलके दोसुर पत्र
\toc1 थेसलोनिकीहुँक्रीहिन्हे दोसुर पावलके दोसुर पत्र
\toc2 २ थेसलोनिकी
\mt1 2 Thessalonians
\mt1 २ थेसलोनिकी
\c 1
\p
\v 1 पावल सिलास और थिमोथीसे, परमेश्वर हमार बाबा और प्रभु येशू ख्रीष्टमे थेसलोनीकीहुँक्रीहिनके मण्डलीहे:
\v 2 परमेश्वर बाबा और प्रभु येशू ख्रीष्टसे तुहुरिन्हे अनुग्रह और शान्ति |
\s धन्यवाद और प्रार्थना
\p
\v 3 भैया हो, तुहुरिनके लग परमेश्वरहे रोज धन्यबाद चह्राइक लग हम्रे बाध्य बती | यी योग्यफेन बा, काकरेकी तुहुरिनके विश्वास बहुत्ते करके बहरती बा, और एक दोसरके उप्पर तुहुरिनके प्रत्येकके प्रेम बहरती बा |
\v 4 तबेकमारे तुहुरिनके सक्कु सतावट और तुहुरे सहटीरहल कष्टक बिच्चमे तुहुरिनके स्थिरता और विश्वासके लग परमेश्वरके मण्डलीक बिचमे हम्रे धेउर गर्भ करथी |
\v 5 परमेश्वरके धार्मिक इन्साफके साक्षी यहे हो, की तोहाँरिक परमेश्वरके राज्यके योग्य ठहरे सेको जेकर लग तुहुरे दुःख भोग्टी बटो |
\v 6 परमेश्वर न्यायी बताँ उहाँ तुहुरिन्हे दुःख देहुईयाहे दुःख देथैँ
\v 7 और टू कष्ट पाईक लग ओइन्हे हमारसंगे आराम देठैँ ई तब् हुईट जब प्रभु येशू अपन शक्तिशाली स्वर्गदूतहुँक्रीहिनके सँग बरती रहल आगीमे स्वर्गसे प्रकट हुईही |
\v 8 परमेश्वरहे नै चिन्हल हुँक्रीहिनके और हमार प्रभु येशूक सुसमाचार नै मनुइयनहे उहाँ दण्ड देठैँ |
\v 9 ओईने अनन्त विनाशके दण्ड तथा प्रभुक उपस्थिति और हुँकार शक्ति महिमासे अलग हुइना दण्ड भोग्हीँ |
\v 10 जब उ दिन हुँकार सन्तहुँक्रीहिनसे महिमा पाईक लग और विश्वास करुइयनहे आश्चार्य चकित पारक लग उहाँ अइहिँ काकरेकी तुहुरिन्हे देहल हमार साक्षी तुहुरे विश्वास करलो |
\v 11 तबेकमारे हम्रे तुहुरे सक्कुहुनके लग रोज प्रार्थना फेन करथी, की हमार परमेश्वर तुहुरिन्हे अपन बोलावा के योग्य बनाईट, और हरेक मजा उदेश्य और विश्वासके धन्धाहे हुँकार शक्ति द्वारा पूरा करदिहीँ
\v 12 ताकि हमार परमेश्वर और प्रभु येशू ख्रीष्टके अनुग्रह अनुसार हमार प्रभु येशूक नाउ तुहुरिनकेमे महिमित हुईस्, और तुहुरे हुँकारमे |
\c 2
\s पापके मनैया
\p
\v 1 भैया हो, हमार प्रभु येशू ख्रीष्टके आगमनके विषयमे और ओइन्हे भेट करे हम्रे एक्केसँग कुरह्यैना विषयमे हम्रे तुहुरिन्हे बिन्ती करती,
\v 2 कि कोनो अगमवाणी वा वचन वा कोनो पत्र प्रभुक दिन लग्गे आइल बा कहिके बताइल कलेसे, उ हमारिक थेनसे आइल कहिके सोँचके तुहुरिनके मन झत्ति विचलित ना होए अथवा तुहुरे ना घब्रैहो |
\v 3 केऊ कोनो मेरसे तुहुरिन्हे धोखा ना देहे | काकरेकी सुरुम विद्रोह नै हुईट सम पापके मनैया, अर्थात सर्वनाशके छावा प्रकट नै हुईट सम उ दिन नै आई |
\v 4 उ ईश्वर कहिगिल सक्कु अथवा पुज्ना वस्तुनके विरोध करत और ओइनसे अपनेहे भारी बनाईट, यहाँसम कि अपनेहे परमेश्वर घोषणा करके परमेश्वरके मन्दिरमे उ बैठत |
\v 5 का तुहुरिन्हे याद नै हो, मै तुहुरिनके सँग रहेबेर मै यी बात तुहुरिन्हे कहल रहूँ?
\v 6 उ अपन समयमे प्रकट होए कना हेतुले कोन बात उहिहे अभिनसम रोकल बा, यी तुहुरे जन्थो |
\v 7 काकरेकी अधर्मक रहस्य आग्गिहिँ काम करताँ | अभिनसम जे उहिहे रोकल बा, उहाँ नै हटटसम उहिहे रोकले रहिहिँ |
\v 8 तब् उ पापके मनैया प्रकट हुइ, जिहिहे प्रभु येशू अपन मुहेक साँस लेके नाश परहीँ, और हुँकार आगमनके प्रकाशलेके उहिहे नाश करहिँ |
\v 9 शैतानके कामकाज बमोजिम पापके मनैया सारा शक्ति और छलपुर्ण चिन्हा और चमत्कार सहित,
\v 10 और नाश हुइना हुँक्रीहिनहे छलमे परुइया सक्कु दुष्टतासहित आई, काकरेकी हुँक्रे सत्यहे प्रेम करना और वसीके जीना इन्कार करलैँ |
\v 11 तबेकमारे ओइने झुटा बातमे विश्वास करिँत् कहिके परमेश्वर ओइनकेमे एकथो शक्तिशाली भ्रम पथैथैँ |
\v 12 ताकि सत्यक उप्पर विश्वास नै करुइया, पर अधार्मिकतामे आनन्द मनुइया सक्कु जाने दोषी ठहरिँत |
\s स्थिर रहना
\p
\v 13 प्रभुक प्रेम करलक भैयाहुँक्रे तुहुरिनके लग हम्रे परमेश्वरमे रोज धन्यवाद चह्रैना बाध्य बती, काकरेकी सुरुएसे पवित्र आत्मक पवित्र बनैना कामसे और सत्यतक उप्परके विश्वासद्वारा जिअक लग परमेश्वर तुहुरिन्हे चुन्लाँ |
\v 14 यक्रेहेक लग हमार सुसमाचारसे हमार प्रभु येशू ख्रीष्टके महिमा प्राप्त करक लग उहाँ तुहुरिन्हे बलैलैँ |
\v 15 तबेकमारे भैया हो, बल्गर होके ठरह्याऊ, और चाहे मुहेक वचनमेसे होए, चाहे हमार चिठ्ठीसे होए- तुहुरे ज्या शिक्षा भेटाइल बतो उहिन्हे थम्ले रहो |
\v 16 आब हम्रिहिन्हे प्रेम करुइया और अनुग्रह द्वारा अनन्तके सान्त्वना और उत्तम आशा देहुइया हमार प्रभु येशू ख्रीष्ट अप्निहीँ तथा परमेश्वर हमार बाबा,
\v 17 तुहुरिनके हृदयहे सान्त्वना दिँत और हरेक मजा काम और वचनमे तुहुरिन्हे स्थिर कराइँट |
\c 3
\s प्रार्थनक लग निवेदन
\p
\v 1 अन्त्यमे भैयो, हमार लग प्रार्थना करो, ताकि प्रभुक वचन झत्ती-झत्ती फैले और विजय होए, जसिके तुहुरिनके माझमे हुईलक फेन रहे,
\v 2 और भ्रष्ट और दुष्ट मनैनसे हम्रे छुटकारा पाइसेकी काकरेकी सक्कु जहनके विश्वास नै रहत |
\v 3 पर प्रभु ते विश्वासयोग्य बतैँ | स्थिर करैना बात और दुष्ट मेसे सुरक्षित धरहीँ |
\v 4 हम्रे जोन बातके आज्ञा देठी, उ तुहुरे करती बतो और करती रबो कना हम्रे तुहुरीनके बारेमे प्रभुमे भरोसा करल बती |
\v 5 प्रभु तुहुरिनके हृदयहे परमेश्वरके प्रेम और ख्रीष्टके धैर्य ओहोँर नेगाईट |
\s अल्छिहे चेतावनी
\p
\v 6 आब भैयो, हमार प्रभु येशू ख्रीष्टके नाउँमे हम्रे तुहुरिन्हे आज्ञा देठी, कि हम्रिहिनमेसे तुहुरे भेतैलक शिक्षामे नै चलुइया हरेक भैयासे अल्गे बैठो |
\v 7 काकरेकी तुहुरिन्हे कसिक हमार अनुसरण करे परत उ तुहुरे अप्निहीँ जन्थो | हम्रे तुहुरिनके सँग रहेबेर अल्छि होके नै बैठ्ली |
\v 8 हम्रे केक्रो रोटी ओस्ते नै खैली | पर तुहुरिन किहुहे बोझ ना होए कहिके हम्रे रातदिन परिश्रमके सँग खटके काम कर्ली |
\v 9 सहायता पैना हमार हक नै होके नै हो, पर हमारिक आचरण तुहुरिनके लग एकथो आदर्श बने कहिके हम्रे ओसिक कर्ली |
\v 10 तुहुरिनके संगे रहलमे हम्रे तुहुरिन्हे यी आज्ञा देले रहि, केऊ काम नै करत कलेसे उ नै खाई |"
\v 11 काकरेकी हम्रे सुन्थी की तुहुरिनमेसे केऊ-केऊ अल्छि जीवन बिताइतो | ओइने अपने भर कुछु काम नै करथैँ पर औरे जहनके काममे व्यर्थमे हाँथ दरथैँ |
\v 12 आब असिन मनैनहे हे प्रभु येशू ख्रीष्टके नाउमे हम्रे आज्ञा और अर्ति देठी, की हुँक्रे चिमचाम अपन काम करिँत् और अपन हाँथेक कमाइल खाँईट |
\v 13 तुहुरे भर भैया हो, भलाई करनामे जिन मिच्छाऊ |
\v 14 यी चिट्ठिमे हमार कलक बात यदि केऊ पालन करना इन्कार करत कलेसे, उ मनैयाहे चिहिन लेहो और उहिन्से कुछु फेन सम्बन्ध ना धरहो, और उ लाजमे परे |
\v 15 तबफेन उहिन्हे दुश्मन जस्ते ना मन्हो, पर भैया जसिन मानके उहिन्हे चेतावनी देऊ |
\s आखिरी अभिवादन
\p
\v 16 आब शान्तिक प्रभु अप्निहीँ सक्कु समय हर किसिमसे तुहुरिनके शान्ति दिँत | प्रभु तुहुरे सक्कुहुनके सँग रहिँत |
\v 17 मै पावल, अपन हाँथसे यी अभिवादन लिखतुँ | मोरिक सक्कु चिट्ठिक चिनारी यहे हो | ओस्तेहेँके मै लिखतुँ |
\v 18 हमार प्रभु येशू ख्रीष्टके अनुग्रह तुहुरे सक्कुहुनके सँग रहे |
