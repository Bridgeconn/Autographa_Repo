\id 2JN
\ide UTF-8
\rem Copyright Information Creative Commons Attribution ShareAlike 4.0 License
\h ୨ ଯୋହନ
\toc1 ଯୋହନତି ଚିଟି
\toc2 ୨ ଯୋହନ
\toc3 ୨ ଯୋହନ
\mt1 2 John
\mt1 ଯୋହନତି ଦ୍ବିତିୟ ଚିଟି
\c 1
\p
\v 1 ମଣ୍ଡଳୀନି ମୁଡ୍‍ଦାକାନ୍ ଯେ ଆନେଙ୍ଗ୍, ଆନେଙ୍ଗ୍ ମନୋନୀତ ଗାଡ଼ଛେ ତୋ ଆରେ ତା ମେହୀରିଙ୍ଗ୍ ପରସ୍ପର ତୋ କାଗଜ ତାକେ ଲେଖି କିନାନ୍, ହେୱାରିଙ୍ଗ୍ ଆନେଙ୍ଗ୍ ସତ୍ ତାଙ୍ଗ୍ ୱାରି କିନାଙ୍ଗା, ଆରେ ଲାଗିଙ୍ଗ୍ ଆନେଙ୍ଗ୍ ଆକାୟ୍, ମାତର୍ ସତ୍ ପୁଞ୍ଜି ମାନି ୱିସାର୍ ମାନାୟ୍ ଫା ୱାରି କିଦ୍ ନାର୍।
\v 2 ଇମ୍‍ଣି ସତ୍ ମାଗେଙ୍ଗ୍ ଆତ୍ମା ତାକେ ମାନାଥ୍, ଆରେ ୱିଜୁ ଦିନ୍ କାଜିଙ୍ଗ୍ ମା ହୁଦାଙ୍ଗ୍ ମାନାଥ୍, ହେ ସତ୍ ହୁଦାଙ୍ଗ୍ ହେୱାରିଙ୍ଗ୍ ୱାରି କିନାଦେରା।
\v 3 ଆବା ଈଶ୍ଵର୍ ଆରେ ହେ ଆବା ନି ମେହି ଯୀଶୁ ଖ୍ରୀଷ୍ଟ ଟ ତାକେ ୱାରି ଦୟା ଆରେ ଶାନ୍ତି ମା ହୁଦାଙ୍ଗ୍ ସତ୍ ଆରେ ୱାରି ତାଙ୍ଗ୍ ମାନାତ୍।
\v 4 ମି ମେହୀର୍ ତାକେଣ୍ଡାଙ୍ଗ୍ କେତ୍ ଜାଣ୍ ତିଙ୍ଗ୍ ଆଆରେ ତାକେଣ୍ଡାଙ୍ଗ୍ ପ୍ରାପ୍ତ ଆଜ୍ଞା ମାନି କିସି ସତ୍ହାଜ୍‍ଦିଙ୍ଗ୍ ହାନାଦେରା କିନାକା ହୁଡ୍ ଜି ଆନେଙ୍ଗ୍ ଅଧିକ୍ ୱାରୀ।
\v 5 ହେ (ଭଦ୍ରେ) ନୋଙ୍ଗୟ ଯେ ମି ପରସ୍ପର ତୋ ଇନାକା ପୁନାକା ଆଜଗତ୍ ଲେଖି କିନାଙ୍ଗା, ହେଦାଙ୍ଗ୍ ଆକାୟ୍, ମାତର୍ ଆଗେନୀ ହାର୍ ଆତି ଆଜଗତ୍ ଲେକ୍ କିସି ଅନିରୋଧ୍ କିଦ୍ ନାଙ୍ଗା ଯେ, ଆଫେଙ୍ଗ୍ ନିଜେ ନିଜେ ୱାରି କିନାପ୍।
\v 6 ଆରେ ଆଫେଙ୍ଗ୍ ଯେ ତା ଆଜ୍ଞାନୁସାର୍ ତାଙ୍ଗ୍ ଚାଳି ଚଳନ୍ କିନାସ୍, ଇଦାଙ୍ଗ୍ ନେ ୱାରି ନି ସାର୍, ଏଫେଙ୍ଗ୍ ଆଗେଣ୍ଡାଙ୍ଗ୍ ଇନାକା ୱେଚା ଦେର୍ନା, ହେ ଅନୁସାର୍ ତାଙ୍ଗ୍ ଆରେଅରା କିୟାଟ୍ ଇଦାଙ୍ଗ୍ ନେ ହେ ଆଜ୍ଞା।
\v 7 ମାତର୍ ଈନେର୍ ଯୀଶୁ ଖ୍ରୀଷ୍ଟ ଟ (ଦେହବନ୍ତ) ଆସି ଅବତିର୍ଣ୍ଣ ଆତାର୍, ଇଞ୍ଜି ଅସ୍ଵୀକାର୍ କିନାର୍, ଇ ଲେକେ ଅନେକ୍ ପ୍ରବଞ୍ଚକ ଜଗତ୍ ତାକେ ହାସୀ ୱାଥାର୍ ନା, ଈ ଲେକ୍ତି ମାନାୟ୍, ହେ ପ୍ରବଞ୍ଚକ ଆରେ ଖ୍ରୀଷ୍ଟ ଟାରି।
\v 8 ଏଫେଙ୍ଗ୍ ଈ ଲେକେ ମାଗେଙ୍ଗ୍ କୃତ କୁକର୍ମ ନି ଫାଢ ଆରାୟ କିୱାଦାଙ୍ଗ୍ ଆରେ ହେବେନି ପୂର୍ଣ୍ଣ ପୁରସ୍କାର୍ ପ୍ରାପ୍ତ ଆଡ଼୍ ହେ କାଜିଙ୍ଗ୍ ମି ମି ବିଷୟ୍ ତାକେ ସାପୁନାଙ୍ଗ୍ନ୍ ଆଡ଼୍।
\v 9 ଈନେର୍ ଯଦି ଖ୍ରୀଷ୍ଟ ଟ ନି ହିକ୍ଷା ତାକେ ସୀମା ତାକେ ଫା ମାନୁନ୍, ହେଦାଙ୍ଗ୍ ଅଲଗା ହାଜିଦିଙ୍ଗ୍ ହାନାନ୍, ହେୱାର୍ ଈଶ୍ଵର୍ କାଜିଙ୍ଗ୍ ଆକାୟ୍, ଯେ ହିକ୍ଷା ନି ସୀମା ତାକେ ମାନାନ୍, ହେୱାନ୍ ଆଆରେ ଆରେ ମେହୀ ପାୟା ଆଥାନ୍ ନ୍ନା।
\v 10 ଈନେର୍ ଯଦି ଈ ହିକ୍ଷା ଆସି ହାଲ୍‍ଜି ୱା ଥାନ୍ ଛି ମି ପରସ୍ପର ତୋ ୱାନାନ୍, ଲାଗିଙ୍ଗ୍ ତା ଇଞ୍ଜ (ଅତିଥି) କିୱିତିସ୍ ଆରେ (ସମୁର୍ଦ୍ଧନା) ୱେଚ୍ ମାଟ୍।
\v 11 ମାତର୍ ଈନେର୍ ଯଦି ତା ସମୁର୍ଦ୍ଧନା ୱେଚ୍ ନାନ୍, ହେୱାନ୍ ଥାଦାଙ୍ଗ୍ ଦୁଷ୍କର୍ମ ନି ସହଭାଗୀ ଆଡ଼୍।
\v 12 ମି ପରସ୍ପର ତୋ ଅନେକ୍ ବିଷୟ୍ ଲେଖି କିନାକା ମାନାଥ୍, ମାତର୍ କାଗଜ ଆରେ କାଳିତାକେ ହେଦାଙ୍ଗ୍ ଲେଖି କିଦେଙ୍ଗ୍ ଇଛା କିଉଙ୍ଗା, ନା ଆହା ଯେ ମି ପରସ୍ପର ତୋ ୱାସି ମୁଖାମୁଖି ତୋ କାଥାବାର୍ତ୍ତା ମା ୱାରି ୱିଜୁ ଆନାଥ୍।
\v 13 ମି (ମନୋନୀତ) ଭଗିନିର୍ ନି ମେହୀ କାଦେର୍ ମିଗେଙ୍ଗ୍ ନମସ୍କାର୍ ଜଣାଇ କିଦ୍ ନାଙ୍ଗା।
