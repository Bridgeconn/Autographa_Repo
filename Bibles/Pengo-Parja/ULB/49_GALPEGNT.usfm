\id GAL
\ide UTF-8
\rem Copyright Information: Creative Commons Attribution- ShareAlike 4.0 License
\h ଗାଲାତିୟ
\toc1 ଗାଲାତିୟ ମଣ୍ଡଳୀତାକେ ପାଉଲତି ଚିଟି
\toc2 ଗାଲାତିୟ
\toc3 ଗାଲାତିୟ
\mt1 The Epistle of Paul the Apostle to the Galatians
\mt1 ଗାଲାତିୟ ମଣ୍ଡଳୀତାକେ ପାଉଲତି ଚିଟି
\c 1
\s ଅଭିବାଦନ
\p
\v 1 ଆନେଙ୍ଗ୍ ପାଉଲ୍, ରକାନ୍ ପକ୍ତି ମାନାୟ୍ ତାକେଣ୍ଡାଙ୍ଗ୍, ଇନାକା ମାନାୟ୍ କାଜିଙ୍ଗ୍ ଆକାରେ, ମାତର୍ ଯୀଶୁ ଖ୍ରୀଷ୍ଟ    ଟତି କାଜିଙ୍ଗ୍ ଆରେ ଇମ୍ଣାକା ଆବା ଈଶ୍ଵର୍ ହେୱାନୀଙ୍ଗ ହାତାକାରିଙ୍ଗ୍ ବିତ୍ରେତାଙ୍ଗ୍ ନିକ୍ତାର୍, ହେୱାର୍ ତି କାଜିଙ୍ଗ୍,
\v 2 ଆନେଙ୍ଗ୍ ନାତାଙ୍ଗ୍ ହାଙ୍ଗଦା ମାନାଥ ଟଣ୍ତେନ୍ ୱିଜାର୍ ଗାଲାତିୟ ପ୍ରାଥନା ଇଲ୍ କୁକାଙ୍ଗ୍;
\v 3 ମାବେତାଙ୍ଗ୍ ଆବା ଈଶ୍ଵର୍ ଆରେ ମାପୃ ଯୀଶୁ ଖ୍ରୀଷ୍ଟ    ଟତାଙ୍ଗ୍ ୱାରି ଆରେ ଶାନ୍ତି ମିତାଙ୍ଗ୍ କାଜିଙ୍ଗ୍ ଆଏତ୍;
\v 4 ହେୱେନ୍ ମାବେତାଙ୍ଗ୍ ଆବା ମାପୁର୍ତି  ଇଟାତାଙ୍ଗ୍ ଇନ୍ଦା ପାପ୍ କାଚ୍ ଜଗତ୍ ତାଙ୍ଗ୍  ମାଙ୍ଗେଂପା ରକ୍ଷା କିନାସ୍ ଲିଜିଙ୍ଗ ମାବେତାଙ୍ଗ୍ ପାପ୍ କାଜିଙ୍ଗ୍ ମିଙ୍ଗେଙ୍ଗ୍ ମେନ୍ ଦା କାନ୍ କିତାର୍;
\v 5 ଯୁଗ୍ ଯୁଗ୍ ତାଦାଙ୍ଗ୍ ୱାରି ଆଏତ୍। ଆମେନ୍।
\s ରଞ୍ଜି ହାର୍ଦିକାବୁର୍
\p
\v 6 ଖ୍ରୀଷ୍ଟ    ଟତି ୱାରି ଯେ ମିଙ୍ଗେଙ୍ଗ୍ ହିର୍‍ବା ଆତାର୍, ତାବେଡାଙ୍ଗ୍ ଏପେଙ୍ଗ୍ ଯେ ଏଛେକ୍ ବେଗି ବିନେଲଗାଙ୍ଗ୍ ଆଜି ହାର୍ଦିକାବୁର୍ କାଜିଙ୍ଗ୍ ଅଲ୍ଗା ଅଲ୍ଗା ନେତେର୍ ଆନାତା, ଇବେ ଆନେଙ୍ଗ୍ ତ୍ରିଗ୍ନାତା;
\v 7 ହେଦାଙ୍ଗ୍ ବିନେନୀ ହାର୍ଦିକାବୁର୍ ଲାହାଙ୍ଗ୍ ଆକାୟ୍, ଲାଗିଙ୍ଗ୍ ଏଚେକ୍ ମିଙ୍ଗେଙ୍ଗ୍ ବେଣ୍ କିନାର୍ ଆରେ ଖ୍ରୀଷ୍ଟ    ଟତି ହାର୍ଦିକାବୁର୍ କାକୁତି ଆମାଟ୍ କିନାକାଦିଙ୍ଗ୍ ଇଚ୍ଚା କିନାର୍।
\v 8 ମାତର୍ ଇମ୍ଣାକା ହାର୍ଦିକାବୁର୍ ଆସେଙ୍ଗ୍ ମିତାଙ୍ଗ୍ ପରସ୍ପର ତୋ ୱେଚ୍ନାନ୍ କସ୍ଥି ମାଚାର୍, ଯଦି ଆସେଙ୍ଗ୍ ଆରେ ସରଗ୍ ତାଙ୍ଗ୍ ଦୂତ୍ ଆତାର୍ପା ମାନାୟ୍ ଆନାକା ହେୱାନ୍ ହାର୍ଦିକାବୁର୍ ୱେଚ୍ନାନ୍ କିନାଣ୍ତ୍, ଇନେୱାଡାଙ୍ଗ୍ ହେୱେନ୍ ଚାର୍ ଲେକେ ଆଏତ୍।
\v 9 ଯେଲେକେ ଆସେଙ୍ଗ୍ ପୂର୍ବେ ୱେଚାନାଙ୍ଗ୍, ହେଲେକେ ଆନେଙ୍ଗ୍ ନଙ୍ଗୟ୍ ଆନେଙ୍ଗ୍ ରଗୋ ୱେଚାନାଙ୍ଗା, ଇମ୍ଣାକା ହାର୍ଦିକାବୁର୍ ଏପେଙ୍ଗ୍ ଆହନାକା କଦ୍ଜିମାଚାୟ, ମାନାୟ୍ ବିତାଆନାକା ଯଦି ଇନାକାପା ମାନାୟ୍ ହେୱାନ୍ ହାର୍ଦିକାବୁର୍ ମି ପରସ୍ପର ତୋ ୱେଚ୍ନାନ୍ କିନାଣ୍ତ୍, ଇନେୱାଡାଙ୍ଗ୍ ହେୱେନ୍ ଚାର୍ ଲେକେ ଆଏତ୍।
\v 10 ଆନେଙ୍ଗ୍ ଇନାକା ନଙ୍ଗୟ୍ ମାନେତିଙ୍ଗ୍ ଆରେ ମାପୁର୍ତି ଙ୍ଗ୍ ହାର୍ଜିମାର୍ଜି ଆଦେଙ୍ଗ୍ ହାର୍ କିତାର୍ ? ଆରେ ମାନାୟ୍‍ତିଙ୍ଗ୍ ଇନାକା ୱାରି କିନାକାଦିଙ୍ଗ୍ ଚେଷ୍ଟା କିତାର୍ ? ଯଦି ଆନେଙ୍ଗ୍ ନଙ୍ଗୟ୍ ଲେକେ ମାନାଇତିଙ୍ଗ୍ ୱାରି କିନାର୍, ଇନେୱାଡାଙ୍ଗ୍ ଆନେଙ୍ଗ୍ ଖ୍ରୀଷ୍ଟ    ଟତି ହଲିଆ ଆଦାର୍ ଆକାଇ।
\s ପାଉଲ୍ ମାପୁର୍ତି  କାଜିଙ୍ଗ୍ ବେସି
\p
\v 11 ଲାଗିଙ୍ଗ୍, ହେ ଟୋଣ୍ଡା କାଦେର୍, ଇମ୍ଣାକା ହାର୍ଦିକାବୁର୍ ନା କାଜିଙ୍ଗ୍ ୱେଚ୍ଚାର୍ ଆତାନ୍ ନା, ହେୱେନ୍ କଚଣ୍ ତାକେ ମିଙ୍ଗେଙ୍ଗ୍ ୱେଚାନାଙ୍ଗ୍ ଯେ, ହେଦାଙ୍ଗ୍ ମାନାଇତିଙ୍ଗ୍ ହେକାତାଲେକେ ଆକାରେ;
\v 12 ଲାଗିଙ୍ଗ୍ ଆନେଙ୍ଗ୍ ହେଦାଙ୍ଗ୍ ମାନାୟ୍‍ତାକେଣ୍ଡାଙ୍ଗ୍ ପାବାୟା ଆଜି ଆକାଇ ଇନକା ଆତାନ୍ ହିଲା ଆନାକା କିଜି ଆକାଇ, ମାତର୍ ଯୀଶୁ ଖ୍ରୀଷ୍ଟ    ଟ ହେ ହାର୍‍ଦିକାବୁର୍ ନାଙ୍ଗେଙ୍ଗ୍ ଛଚ୍ଚାତାନ୍।
\v 13 ଆଗେ ଯିହୁଦୀ ଦରମ୍ ତାକୀ ନାତାଙ୍ଗ୍ ହାର୍ ଦାକା ବେବାର୍ କଚଣ୍ ତାକେ ଏପେଙ୍ଗ୍ ତ ୱେଚାଦେର୍ନା, ଆନେଙ୍ଗ୍ ମାପୁର୍ତି  ମଣ୍ଡଳୀତାକେ ଇନାକା ଟାଟାୟ୍ କିଜ୍ସି ଗାଣଜୁ କିସ୍ୱିମାଚାଙ୍ଗ୍ ଆରେ ହେଦାଙ୍ଗ୍ ବିନେ କିନାକାଦିଙ୍ଗ୍ ଚେଷ୍ଟା କିସ୍ୱିମାଚାଙ୍ଗ୍,
\v 14 ଆନେଙ୍ଗ୍, ନାତାଙ୍ଗ୍ ଆଗେନୀ ମାନାୟ୍ ରିତି ବିଦି କାଜିଙ୍ଗ୍ ଇନାକା ଚଞ୍ଚଲ୍ ଆଜି ନାତାଙ୍ଗ୍ ରବାର୍ ହୁନିକାସ୍ ମାଯାତି ମାନୟ୍ ମାଧିପା ୱିସାର୍ ତାକେଣ୍ଡାଙ୍ଗ୍ ପୂଜା ଯିହୁଦୀ ଦରମ୍ ତାକୀ ବେଶି ବେଶି ଲେକିକିନାକା ଆଜି ମାଚାଙ୍ଗ୍।
\v 15 ମାତର୍ ଯେ ନାତାଙ୍ଗ୍ ଆୟାତି ଉଦରତି ନାଙ୍ଗେନ୍ ପୃଥକ୍ କିଯିମାଚାର ଆରେ ଏନେଙ୍ଗ୍ ୱାରି ନାଙ୍ଗେନ୍ ହିର୍ ଆରେ ନାକା କିତାର୍,
\v 16 ହେୱେନ୍ ଏଚେକାଡ୍ଦ ଏନେଙ୍ଗ୍ ହିମ୍ ଣାଙ୍ଗ୍ ନା ହିବେ ଇକାତାନ୍ କିନାସ୍ କାଜିଙ୍ଗ୍ ୱାରି ଆତାର୍, ଯେଲେକେ ଆନେଙ୍ଗ୍ ଅଣଯିହୁଦୀମାନାୟ୍ ମାଧିପା ହେୱାନୀଙ୍ଗ ୱେଚ୍ନାନ୍, ହେୱାଡ୍ ଆନେଙ୍ଗ୍ ମାନାୟ୍ ହୁଦାଙ୍ଗ୍ ୱାଚାନାଙ୍ଗ୍ ନ କିଜି
\v 17 ଇନକା ଆତାନ୍ ନା ଆଗେ ଆଜଗତ୍ ପକ୍ତି ଲାଗେ ଯିରୁଶାଲମ୍ ତାକେ ନ ହାଜାର୍ ହେବାଙ୍ଗ୍ ଲାଙ୍ଗିଙ୍ଗ୍ ଆଣ୍ଟିପାଡ୍ କା ହସିହାଚାଙ୍ଗ୍; ଆରେ ଆନେଙ୍ଗ୍ କର୍ହାଆତାକାର୍ ବୁଲା ୱାତାଙ୍ଗ୍।
\v 18 ହେଦାଙ୍ଗ୍ ପାଚେ ତିନ୍ ବାର୍ହୁ ନଙ୍ଗୟ୍ ଆନେଙ୍ଗ୍ ପିତରତି ହୁଦାଙ୍ଗ୍ ମେହା ଆନାସ୍ କିନାସ୍ କାଜିଙ୍ଗ୍ ଯିରୁଶାଲମ୍ ତାକେ ହାଚାଙ୍ଗ୍ ଆରେ ତା ହୁଦାଙ୍ଗ୍ ପନ୍ଦ୍ର ଦିନ୍ ମାଚାଙ୍ଗ୍।
\v 19 ମାତର୍ ମାପୃ ତିଙ୍ଗ୍ ଟଣ୍ତେନ୍ ଯାକୁବତି ଛଡାର୍ ପକ୍ତାକାର୍ ନିକାରତି ହେୱାନ୍ ଇନେରିଙ୍ଗ୍ ହୁଡ୍ ତାଙ୍ଗ୍ ଆକାୟ୍।
\v 20 ଆନେଙ୍ଗ୍ ଇମ୍ଣାକା ୱିଜୁ ବିଷୟ ମିଙ୍ଗେଙ୍ଗ୍ ଲେକିକିନାଙ୍ଗା, ହୁଡା, ମାପୁର୍ତି  ସାକ୍ଷାତ୍ ତାଙ୍ଗ୍ ୱେଚାନାଙ୍ଗା, ଆନେଙ୍ଗ୍ ମିଚ୍ ୱେଚୁସ୍
\v 21 ପଚେ ଆନେଙ୍ଗ୍ ସିରିୟା ଆରେ କିଲିକିୟା ଏସିଆତି ହାଚାଙ୍ଗ୍।
\v 22 ଯିହୁଦା ବିଦେସ୍ତାଙ୍ଗ୍ ଖ୍ରୀଷ୍ଟ    ଟାଶ୍ରିତ ପାର୍ଥନା ଇଲ୍ ୱିଜୁ ପରସ୍ପର ତୋ ଆନେଙ୍ଗ୍ ନା କାଜିଙ୍ଗ୍ ପୁଚା କାରିଙ୍ଗ୍ ନ ମାଚାଙ୍ଗ୍;
\v 23 ହେୱେର୍ ଲାଗିଙ୍ଗ୍ ୱେଞ୍ଜିମାଚାର୍, ଇମ୍ଣାକା ଗାଜାକାନ୍ ଆଗେ ମାଙ୍ଗେଂପା ଗାଣଜୁ ଇସ ଇ ମାଚାର୍, ହେୱେନ୍ ରଗ ଇମ୍ଣାକା ୱିଜାରିଙ୍ଗ୍ ୱାରିକିନାକା ବିନେ କିନାକା କିନାକାଦିଙ୍ଗ୍ ଉପାୟ୍ କିଜିମାଚାର୍, ହେଦାଙ୍ଗ୍ ନଙ୍ଗୟ୍ ୱେଚ୍ନାର୍;
\v 24 ଆନେଙ୍ଗ୍ ହେୱାର୍ ନା କାଜିଙ୍ଗ୍ ମାପୁର୍ତି  ୱାରି କିୟାଟ୍।
\c 2
\s ପାଉଲ୍ ପ୍ରେରିତର୍ କାଜିଙ୍ଗ୍ ଇଞ୍ଜାକାନ୍
\p
\v 1 ତା ପାଚେ ଚଉଦ ବାର୍ହୁ ହାଚିପାଚେ, ଆନେଙ୍ଗ୍ ବର୍ଣ୍ଣବାତି ହୁଦାଙ୍ଗ୍ ଆରେ ଯିରୁଶାଲମ୍ ତାକେ ହାଚାଙ୍ଗ୍, ତିତସ୍ ତି ପା ହାଙ୍ଗଦା ହାଲ୍‍ଜିମାଚାଙ୍ଗ୍।
\v 2 ଆନେଙ୍ଗ୍ ୱିଜୁଜଗତ୍ ପାୟା ଆଜି ହାଚାଙ୍ଗ୍; ଆରେ ଆନେଙ୍ଗ୍ ଅଣଯିହୁଦୀମାନାୟ୍ ମାଧିପା ଇମ୍ଣାକା ହାର୍ଦିକାବୁର୍ୱେଚ୍ନାନ୍ କିତାର୍, ହେଦାଙ୍ଗ୍ ବୁଝାଇ କିତାଙ୍ଗ୍, ମାତର୍ ନାତାଙ୍ଗ୍ ଜପି ବା ନଗପାଆ ପରିଶ୍ରମି ଯେଳେକେହାର୍ ଆଉଙ୍ଗ୍ ନ ଆନାତ୍, ଇଦାଙ୍ଗ୍ କାଜିଙ୍ଗ୍ ଇମ୍ଣାକାର୍ତି ମାନିକିନାକା ଯୋଗ୍ୟତାକେ, ଲାଗିଙ୍ଗ୍ ଅଲଗା କିଜ୍ସି ବୁଜାଇ କିତାଙ୍ଗ୍।
\v 3 ମାତର୍ ନାତାଙ୍ଗ୍ ହାଙ୍ଗଦାକାର୍ ତିତସ୍, ଯେ ଗ୍ରୀକ୍ ମାନାୟ୍ମାଚାନ, ହେୱେନ୍ ଲେକେ ସୁନ୍ନତ ଆନାସ୍ କାଜିଙ୍ଗ୍ ବାଧ୍ୟ କିଜିମାଚିସ୍ ନ ମାଚାନ;
\v 4 ମାବେତାଙ୍ଗ୍ ନଙ୍ଗୟ ତାଙ୍ଗ୍ ତାନାକା ଏଚେକ୍ ରକାନ୍ ମିଚ୍ ଟଣ୍ଡେନ୍ ୱେୱାନ୍ ଇଲେକେ ଆତାନ୍; ଖ୍ରୀଷ୍ଟ    ଟ ଯୀଶୁତାକେ ମାଙ୍ଗେଙ୍ଗ୍ ହୀମ୍ଣି ସ୍ଵାଧୀନତା ମାନାତ୍ ମାନାତ୍, ଚର ଲେକେ ହେବେନିକା ଚିନ୍ ବିନ୍ ହୁଡ୍ ୱାକା କିଜି ମାଙ୍ଗେଂପା ହଲିଆ ଗାଚ୍ଛି ତାକେ ବନ୍ଦ୍ କିନି କାଜିଙ୍ଗ୍ ହେୱାର୍ ବିତ୍ରେ ହଣ୍ଜି ମାଚାର୍;
\v 5 ମାତର୍ ହାର୍ଦିକାବୁର୍ ସତ୍ ଯେଲେକେ ମି ପରସ୍ପର ତୋ ପାର୍ତି କିନାକା ୱାରି ଆଜି ମାନାକା, ଇଦାଙ୍ଗ୍ କାଜିଙ୍ଗ୍ ଆସେଙ୍ଗ୍ କଷ୍ଟ ତାରେନ୍ ତାଙ୍ଗ୍ ଏଚୁ କିଜି ହେୱାର୍ତି କୁଚ୍ ନାକା ଆଜି ନ ମାଚାପ୍।
\v 6 ଆନେଙ୍ଗ୍ ଇମ୍ଣାକାର୍ତି ମାନାୟ୍ ଇଞ୍ଜିଙ୍ଗ୍ ଖ୍ୟାତ (ହେୱାର୍ଇନାକା ଏନେଙ୍ଗ୍ ବାର୍‍ତାକା ମାନାୟ୍ ମାଚାନ, ହେବେତାଙ୍ଗ୍ ନାତାଙ୍ଗ୍ ହାନାତ୍ ୱାନାଙ୍ଗା ଆକାଇ; ଈଶ୍ଵର୍ ମାନାଇତିଙ୍ଗ୍ ୱେଇଦାଙ୍ଗ୍ କିନାର୍ ଆକାଇ), ହେୱାନ୍ ମାନାୟ୍ ମାନାୟ୍କାଦେର୍ ନାଙ୍ଗେନ୍ ଇଚୁକ୍ ପୁଃନି ହିଲା ଆନାକା ହିତାନ୍ ଆକାଇ,
\v 7 ଆରେ ବିନେନି ହେୱାନ୍ ନିପଣ୍ଡାଙ୍ଗ୍ ଏଚେକାଡ୍ଦ ହେୱାର୍ ହୁଡ୍ତାର୍ ଯେ, ଆବା ତି ଯେଲେକେ ସୁନତ କିନି ମାଧିପା, ନାଙ୍ଗେଙ୍ଗ୍ ହେଲେକେ ହଣ୍ଡୱାକା ମାଧିପା ହାର୍ଦିକାବୁର୍ ୱେଚ୍ନି ତାକେ ଆଗେ ରିନାକା ଆତାନ୍ ନା,
\v 8 ଲାଗିଙ୍ଗ୍ ହଣ୍ଡିଆ ଆତାକାର୍ ପରସ୍ପର ତୋ ପକ୍ତି ପନ୍ଦ୍ ତି କାରୁମ୍ କିନାସ୍ କାଜିଙ୍ଗ୍ ଯେ ଫିତାର ତିଙ୍ଗ ଆଡ୍ ନାଙ୍ଗ୍ କିତାର୍, ଅଣଯିହୁଦୀମାନାୟ୍ ପରସ୍ପର ତୋ ହେୱାନ୍ କାରୁମ୍ କିନାକାଦିଙ୍ଗ୍ ହେୱେନ୍ ନାଙ୍ଗେଙ୍ଗ୍ ପା ଆଡ୍ନା କିତ୍ତାନ୍,
\v 9 ଆରେ, ଏଚେକାଡ୍ଦ ହେୱାର୍ ନାଙ୍ଗେଙ୍ଗ୍ ପାଦ୍ ୱାରି ବିଷୟ ବୁଝା ଆତାର୍, ହେ ପାଦ୍ନା ପାଚେ ୱିଜୁତାଙ୍ଗ୍ ପୁନାକା ଯାକୁବ, ପୀତର୍ ଆରେ ଯୋହନ ନାଙ୍ଗେନ୍ ଆରେ ବର୍ଣ୍ଣବାତି ମାହାଆନାକା ତିନିକେଇ ମେନ୍ଦାକାନ୍ କିତାର୍, ଯେଳେକେଆସେଙ୍ଗ୍ ଅଣଯିହୁଦୀମାନାୟ୍ ମାଧିପା କାମାୟ୍ କିୟାନ୍ ଆରେ ହଣ୍ଡିଆ ଆତାକାର୍ ମାଧିପା କାମାୟ୍ କିନାର୍;
\v 10 ଆସେଙ୍ଗ୍ ଯେଳେକେନାସକି ନିକାର୍ ମେହାଆନାକା କିୟାନ୍, ଲାଗିଙ୍ଗ୍ ଇଦାଙ୍ଗ୍ ହେୱାର୍ମାଙ୍ଗେଂପା ୱେଚିମାଚାର୍; ହେଦାଙ୍ଗ୍କିନାସ୍ କାଜିଙ୍ଗ୍ ଆନେଙ୍ଗ୍ ପା ଚଞ୍ଚଲ ମାଚାଙ୍ଗ୍।
\s ଫିତାର ତିଙ୍ଗ ପାଉଲତି ଗୁୱାରୀ
\p
\v 11 ମାତର୍ ଏଚେକାଡ୍ଦ କେଫା ଆନ୍ତିୟଖିଆତି ୱାଜିମାଚାର୍, ହେ ପାଦ୍ନା ଆନେଙ୍ଗ୍ ୱେଇ ଜପି ହେୱାନିଙ୍ଗ୍ ଗୁୱାରୀ କିତାର୍, ଲାଗିଙ୍ଗ୍ ହେୱେନ୍ ଦଷୀ ମାଚାନ୍।
\v 12 ଲାଗିଙ୍ଗ୍ ଯାକୁବ ତାକେତାଙ୍ଗ୍ ଏଚେକ୍ ଜାଣ୍ ୱାନାକା ଆଗେ ହେୱେନ୍ ବିନ୍ ଜାତି ପାର୍ତି କିନାକାର୍ ହୁଦାଙ୍ଗ୍ ତିନାକା ଇସ ଇ ମାଚାର୍, ମାତର୍ ଏଚେକାଡ୍ଦ ହେୱାର୍ୱାଥାର, ହେୱାଡ୍ ହେୱେନ୍ ହଣ୍ଡୱି (ଲିଙ୍ଗ ନି ତଲ୍ ହଣ୍ଡ୍‍ନାକାର୍) ପାର୍ତି କିନାକାର୍ ପାଣ୍ଡ୍‌ରୁତାଙ୍ଗ୍ ହେୱାର୍ ଲାହାଙ୍ଗ୍ ହାଙ୍ଗ୍ ପିସ୍ତି ମିଙ୍ଗେଙ୍ଗ୍ ବିନେ ଇଡ୍‍ତାର୍।
\v 13 ଆରେ, ବାକି ଯିହୁଦୀ ବିଶ୍ୱାସିର୍ ପା ତାଦାଙ୍ଗ୍ ହୁଦାଙ୍ଗ୍ ହେୱାନ୍ ଲେକେ ଫାଟ୍କାର୍ ବେବାର୍ କିତାର୍, ଏନେଙ୍ଗ୍ ବାର୍ତାକା ବର୍ଣ୍ଣବା ଲେକେ ହେୱାରିଙ୍ଗ୍ ନିଦା କିୟାଆନାକା।
\v 14 ମାତର୍ ଏଚେକାଡ୍ଦ ଆନେଙ୍ଗ୍ ହୁଡ୍ ତାଙ୍ଗ୍ ଯେ, ହେୱାର୍ ହାର୍ଦିକାବୁର୍ ସତ୍ ନଙ୍ଗୟଫା ସିଧାସାଦା କିଜି ବ୍ୟବହାର୍ କିଉରା, ହେୱାଡ୍ ଆନେଙ୍ଗ୍ ୱାଜାର ତିଙ୍ଗ୍ ସାକ୍ଷାତ୍ ତାଙ୍ଗ୍ କେଫାତିଙ୍ଗ୍ ୱେଚାଙ୍ଗ୍, ଏପେଙ୍ଗ୍ ଯିହୁଦୀ ଆଜି ଯଦି ଯିହୁଦୀର୍‍ତି ଲେକେ ବେବାର୍ କିୱି ଯିହୁଦୀମାନାୟ୍ ହେ ବେବାର୍ କିୟାଟ୍, ଇନେୱାଡାଙ୍ଗ୍ ଏପେଙ୍ଗ୍ ଇନେସେ ହୀଲୁୟାକା ବିନ୍‍ଜାତି ଯିହୁଦୀର୍‍ତି ଲେକେ ବେବାର୍ କିନି କାଜିଙ୍ଗ୍ ବାଧ୍ୟ କିନାଦେରା ?
\s ପାର୍ତି କାଜିଙ୍ଗ୍ ହାର୍ଦି ମାନାୟ୍ ଗାଣାକିଆକାର୍
\p
\v 15 ଆସେଙ୍ଗ୍ ଜଳୁମ୍ ତାଙ୍ଗ୍ ଯିହୁଦୀ, ବିନ୍ ଜାତି ପାପୀର୍ ଆକାୟ୍,
\v 16 ଆତିସ୍ପା ବିଦିନୀ ୱିଜୁ କାମାୟ୍ କାଜିଙ୍ଗ୍ ମାନାୟ୍ ଧାରୁମ୍‍ମାନାୟ୍ ଗାଣାକିଆ ଆୱାତାକାର୍ ଣିତ ନ ଆଜି ଲାଗିଙ୍ଗ୍ ଯୀଶୁ ଖ୍ରୀଷ୍ଟ    ଟତାକେ ପାର୍ତି କାଜିଙ୍ଗ୍ ଯେ ଧାରୁମ୍‍ମାନାୟ୍ ଗାଣାକିଆ ଆନାତ୍, ଇଦାଙ୍ଗ୍ ପୁଞ୍ଜି ଆସେଙ୍ଗ୍ ପା ଯୀଶୁ ଖ୍ରୀଷ୍ଟ    ଟତାକେ ପାର୍ତି କିନାପା, ଯେଲେକେ ବିଦିନୀ ୱିଜୁ କାମାୟ୍ କାଜିଙ୍ଗ୍ ଧାରୁମ୍‍ମାନାୟ୍ ଗାଣାକିଆ ଆୱାକାର୍ ଆଜି ଖ୍ରୀଷ୍ଟ    ଟତାକେ ପାର୍ତି କାଜିଙ୍ଗ୍ ଧାରୁମ୍‍ମାନାୟ୍ ଗଣିତ ଆଏତ୍; ଲାଗିଙ୍ଗ୍ ବିଦିନୀ ୱିଜୁ କାମାୟ୍ କାଜିଙ୍ଗ୍ ଇନାକାପା ମାନାୟ୍ ଧାରୁମ୍‍ମାନାୟ୍ ଗାଣାକିଆ ଆୱାତାକାର୍।
\v 17 ମାତର୍ ଖ୍ରୀଷ୍ଟ    ଟତି କାଜିଙ୍ଗ୍ ଧାରୁମ୍‍ମାନାୟ୍ ଗାଣାକିଆ ଆଦେଙ୍ଗ୍ ଉପାୟ୍ କିଜି ଆସେଙ୍ଗ୍ ନିଜେ ପା ଯଦି ପାପୀର୍ ଇଞ୍ଜିଙ୍ଗ୍ ଚଞ୍ଜିଆ ଆତାପ୍, ଇନେୱାଡାଙ୍ଗ୍ ଖ୍ରୀଷ୍ଟ    ଟ ଇନାକା ପାପ୍ ନିକା ହେବାକିନାକାନ ? ହେଦାଙ୍ଗ୍ ଇନେୱେଡାଙ୍ଗ୍ ପା ନ ଆଏତ୍।
\v 18 ଲାଗିଙ୍ଗ୍ ଆନେଙ୍ଗ୍ ହାଲା ହାଲା ଡିଙ୍ଗ୍ ତାତ୍ ନା, ହେୱାନ୍ ୱିଜୁ ଯଦି ଆନେଙ୍ଗ୍ ରଗ ରହନାକା କିନାନ୍, ଇନେୱାଡାଙ୍ଗ୍ ଆନେଙ୍ଗ୍ ନିଯେ ଅପରାଧ ଇଞ୍ଜିଙ୍ଗ୍ ପାରମାଣ କିତାର୍।
\v 19 ଲାଗିଙ୍ଗ୍ ମାପୁର୍ତି  ଉଦ୍ଜଗତ୍ ତାଙ୍ଗ୍ ହିରୁକାରିଙ୍ଗ୍ ଆନାସ୍ କାଜିଙ୍ଗ୍ ଆନେଙ୍ଗ୍ ବିଦିନୀ ବ୍ୟବସ୍ଥା କାଜିଙ୍ଗ୍ ବିଦିନୀ ବ୍ୟବସ୍ଥା କାଜିଙ୍ଗ୍ ହାନାକା ଆତାନ୍ ନା।
\v 20 ଆନେଙ୍ଗ୍ ଖ୍ରୀଷ୍ଟ    ଟତି ହୁଦାଙ୍ଗ୍ କୁରସକାଟତାକେ ହାତାନ୍ ଆତାନ୍ ନା; ଆନେଙ୍ଗ୍ ଆନେଙ୍ଗ୍ ହିରୁକାରିଙ୍ଗ୍ ଆକାରେ, ମାତର୍ ଖ୍ରୀଷ୍ଟ    ଟ ନା ହିବେ ହିରୁକାରିଙ୍ଗ୍ ମାନାତ୍; ଆରେ, ଆନେଙ୍ଗ୍ ଗାଗାଢ୍ ତାକେ ମାଞ୍ଜି ନଗପାଆ ଇମ୍ଣାକା ଆତ୍ମା ଦିନାକା କିତାର୍, ହେଦାଙ୍ଗ୍ ପାର୍ତିତାଙ୍ଗ୍, ଇଚିସ୍, ମାପୁର୍ତି  ଇମ୍ଣାକା ମାଜି ନାଙ୍ଗେନ୍ ୱାରୀ କିଜି ନା କାଜିଙ୍ଗ୍ ମିଙ୍ଗେଙ୍ଗ୍ ୱାରିକିନାନ୍ କିତାର୍, ତାବେଣ୍ଡାଙ୍ଗ୍ ପାର୍ତି କିଜି ଦିନାକା କିତାର୍।
\v 21 ଆନେଙ୍ଗ୍ ମାପୁର୍ତି  ୱାରିତାକେ ବ୍ୟର୍ଥ କିୟାନ୍ ଆକାଇ; ଲାଗିଙ୍ଗ୍ ଯଦି ବିଦିନୀ ବ୍ୟବସ୍ଥା କାଜିଙ୍ଗ୍ ଧାରୁମ୍‍ମାନାୟ୍ ଲାଭ୍ ଆନାତ୍, ତା ହେଲେ ଖ୍ରୀଷ୍ଟ    ଟତି ହାତିଲେ କିନାସ୍ ବାନ୍ୟା।
\c 3
\s ପାର୍ତି ବା ବିଦିନୀ ବ୍ୟବସ୍ଥା ପାର୍ବୁତିନାକା କାଜିଙ୍ଗ୍ ଧାରୁମ୍‍ମାନାୟ୍
\p
\v 1 ହେ ବଧ୍ ଆୱାକାନା ଗାଲାତିୟ ନିକାର୍, ଇନେର୍ ମିଙ୍ଗେଙ୍ଗ୍ ମାନ୍ ତିଙ୍ଗ୍ କଚଣ୍ ତ ? ମି କାଣ୍କୁ କଚଣ୍ ତାକେ ତ କୃଶକାଟତାକେ ହାତାନ୍ ମାପୃ ଚିତ୍ର ରହବାକା ଆଜି ମାନାଚ୍।
\v 2 ଆନେଙ୍ଗ୍ ତାମିବେତାଙ୍ଗ୍ ଲାଗିଙ୍ଗ୍ ଇଦାଙ୍ଗ୍ ପୁଞ୍ଜେଙ୍ଗ୍ ଇଚ୍ଚା କିନାନ୍, ଏପେଙ୍ଗ୍ ଇନାକା ବିଦିନୀ ୱିଜୁ କାମାୟ୍ ଏତ୍ କିନାକା ଆକାୟ୍ ପାର୍ତିତାଙ୍ଗ୍ ୱେନା ଏତ୍ କିନାକା ଆତ୍ମା ଗାଟାଆଜିମାଚାଇ ?
\v 3 ଏପେଙ୍ଗ୍ ଇନାକା ଇଲେକେ ବଧ୍ ଆୱାକାନା ? ଜିବନ୍ତାକେ ଆରୟ କିଜି ଏପେଙ୍ଗ୍ ଇନାକା ନଙ୍ଗୟ୍ ଗାଗାଢ୍ ତାକେ ସାଦୁ ଆଦେଙ୍ଗ୍ ହାନାଦେରା ?
\v 4 ଏପେଙ୍ଗ୍ ଇନାକା ଉପ୍ କାତ ଏଛେକ୍ ଦୁଃଖ ପାୟା ଆନାକା କିତାଦେର୍ନା ? ହେଦାଙ୍ଗ୍ ଇନାକା ହାତେ ଆରେନ୍ୟା ?
\v 5 ଲାଗିଙ୍ଗ୍, ଯେ ମିଙ୍ଗେଙ୍ଗ୍ ରିବୁର୍ ହିନାନ୍ କିନାର୍, ଆନେଙ୍ଗ୍ ମିତାଙ୍ଗ୍ ମାଧିପା ହାର୍ ଦି କାମାର୍ କାମାୟ୍ ସାଧନା କିନାର୍, ହେୱେନ୍ ଇନାକା ବିଦିନୀ ୱିଜୁ କାମାୟ୍ ଏତ୍ କିନାକା ହେଦାଙ୍ଗ୍ କିଉର୍ ପାର୍ତିତାଙ୍ଗ୍ ୱେନା ଏତ୍ କିନାକା କିନାର୍ ?
\v 6 ଯେଲେକେ ଅବ୍ରହାମ୍ ମାପୃଙ୍ଗ୍ ପାର୍ତି କିତାର୍, ଆନେଙ୍ଗ୍ ତାଦାଙ୍ଗ୍ ନିପଣ୍ଡାଙ୍ଗ୍ ହେଦାଙ୍ଗ୍ ଧାରୁମ୍‍ମାନାୟ୍ ଇଞ୍ଜି ଗାଣାକିଆ ଆତାନ୍।
\v 7 ଲାଗିଙ୍ଗ୍ ଇମ୍ଣାକାର୍ତି ଗାର୍ ତି ନିକାନ୍, ହେୱାର୍ ଅବ୍ରହାମ୍ ତି ହିମ୍‍ଣା।
\v 8 ଆନେଙ୍ଗ୍ ଈଶ୍ଵର୍ ହୀଲୁୟାକା ୟିହୁଦିଇରି ପାର୍ତି ଏତ୍ କିନାକା ଧାରୁମ୍‍ମାନାୟ୍ ଗାଣା କିଇନାଗ୍, ଇଦାଙ୍ଗ୍ ଦରମ୍ରକତ୍ରା ଆଗେ ହୁଡ୍ ଜି ଅବ୍ରହାମ୍ ତିଙ୍ଗ୍ ପରସ୍ପର ତୋ ହାର୍ଦିକାବୁର୍ କିଜି ୱେଚାର୍, "ନିଦି ହିଜି ୱିଜୁ ଜାତି ଆଶ୍ରିବାଦ୍ ପାୟା ଆଟାକାର୍ ଆନାନ୍।"
\v 9 ଲାଗିଲଙ୍ଗ୍ ଇମ୍ଣାକାର୍ତି ଗାର୍ ତି ନିକାନ୍, ହେୱାର୍ପାର୍ତିତି ଆଣ୍ତ୍ରେନ୍ ଅବ୍ରହାମ୍ ତି ହୁଦାଙ୍ଗ୍ ଆଶ୍ରିବାଦ୍ ପାୟା ଆତାକାର୍ ଆଦାର୍।
\s ଧାରୁମ୍‍ମାନାୟ୍ ପାର୍ତି କାଜିଙ୍ଗ୍ ଜିନାନ୍
\p
\v 10 ଲାଗିଙ୍ଗ୍ ଏଚେକ ମାନାୟ୍ବିଦିନୀ ୱିଜୁ କାମାୟ୍ କିନାର୍, ହେୱାର୍ଘାଗଇଟ୍ ନାକା, ଲାଗିଙ୍ଗ୍ ଲେଖା ମାନାଥ, "ଯେ ଇନେର୍ ବିଦିନୀ ବ୍ୟବସ୍ଥା ବହିଙ୍ଗ୍ ତାକେ ଲେକାଆତିତ ୱିଜୁ ବେଣ୍ ପାର୍ବୁତିନାକା କିନାସ୍ ଲିଜିଙ୍ଗ ହେବେତାଙ୍ଗ୍ ୱିଜୁଦିନ୍ ଆଗେଆନାଖା ନ ଆନାତ୍, ହେୱେନ୍ ଚାର୍ ଲେକେ।"
\v 11 ବିଦିନୀ ବ୍ୟବସ୍ଥା କାଜିଙ୍ଗ୍ ଇନେର୍ ଯେ ମାପୁର୍ତି  ମେହାଆନି ତାଙ୍ଗ୍ ଧାରୁମ୍‍ମାନାୟ୍ ଗାଣାକିଆ ଆନାତ୍ ଆକାଇ, ଇଦାଙ୍ଗ୍ ତ ହାର୍, "ଲାଗିଙ୍ଗ୍ ଧାରୁମ୍‍ମାନାୟ୍ ପାର୍ତି କାଜିଙ୍ଗ୍ ଜିନାନ୍।"
\v 12 ଆନେଙ୍ଗ୍ ପାର୍ତି ବିଦିନୀ ଆଗେ ବିଷୟ ଆରେ; ବିଦିନୀ ଆଗେ ବିଷୟ ଇଦାଙ୍ଗ୍, ଯେ ଇ ୱିଜୁ ପାର୍ବୁତିନାକା କିନାନ୍, ହେୱେନ୍ ହେବେତାଙ୍ଗ୍ ଜିନାନ୍।
\v 13 ମାପୁର୍ତି  ଏତ୍ କିନାକା ଅବ୍ରହାମ୍ ତି ଆଶ୍ରିବାଦ୍ ଯେଲେକେ ଯିହୁଦୀମାନାୟ୍ ୱିଜୁ ୱେଡାଙ୍ଗ୍, ଆରେ, ଆସେଙ୍ଗ୍ ଯେଲେକେ ପାର୍ତି ଏତ୍ କିନାକା କିଜାଇ କିଦ୍ ନାଙ୍ଗ୍ ଆତ୍ମା ପାୟା ଆତାକାର୍ ଆଏତ୍,
\v 14 ଇଦାଙ୍ଗ୍ କାଜିଙ୍ଗ୍ ଖ୍ରୀଷ୍ଟ    ଟ ମାବେତାଙ୍ଗ୍ କାଜିଙ୍ଗ୍ ବାଗ୍ ଆଜି ବିଦିନୀ ବାଗ୍ ଦାଙ୍ଗ୍ ମାଙ୍ଗେଂପା ମୂଲ୍ୟ ହିଜି କଲାସ୍ କିତାର୍; ଲାଗିଙ୍ଗ୍ ଲେଖା ମାନାଥ, ଯେ ଇନେର୍ କୁତୃତ ଡଇକିୟା, ହେୱେନ୍ ବାଗ୍।
\s ବିଦିନୀ ବ୍ୟବସ୍ଥା ଆରେ ପାର୍ମାଣ୍
\p
\v 15 ହେ ଟୋଣ୍ଡା କାଦେର୍, ଆନେଙ୍ଗ୍ ମାନାୟ୍ କିଜ୍ସି ୱେଚାନାଙ୍ଗା; ନିୟମ୍ ମାନାୟ୍ କାଜିଙ୍ଗ୍ କିତାର ଲେକେ ଏଚେକାଡ୍ଦ ହେଦାଙ୍ଗ୍ ରବେମାନ୍ନାଥ୍ ଆନାତ୍, ହେୱାଡ୍ ଇନେର୍ ହେଦାଙ୍ଗ୍ ନିବେନିକା କିତି ପାଛେ ଆକାଇ ହାର୍ ହେବେତାଙ୍ଗ୍ ଇଚୁକ୍ ମେହାଆନାକା କିଜି ପାଛେ ଆକାଇ।
\v 16 ଅବ୍ରହାମ୍ ଆରେ ତା ହିମ୍‍ଣା କାଜିଙ୍ଗ୍ ରାଣ୍ ଇଯେଙ୍ଗ୍ ତିଆର୍ ଆନାକା ଆଜି ମାନାଚ୍। ବେସି ଲକ୍ ହୁଡାନାକା କିଜି ହିମ୍‍ଣା କାଙ୍ଗ୍ ଇଞ୍ଜି ଇନୟା ଆଉତ୍, ମାତର୍ ରକାନିଙ୍ଗ୍ ଇଚିସ୍ ଖ୍ରୀଷ୍ଟ    ଟତାକେ ହୁଡ୍‍ନାକା କିଜି ମିଦି ହିମ୍‍ଣାତି ଇଞ୍ଜି ଇନୟା ଆନାତ୍।
\v 17 ନାତାଙ୍ଗ୍ ବାଭିକିୟାଟ୍ ଇଦାଙ୍ଗ୍, ଇମ୍ଣାକା ନିୟମ୍ ମାପୁର୍ତି  କର୍ତ୍ତୃକ ଆଗେ ରବେମାନ୍ନାଥ୍ ଆଜି ମାନାଚ୍, ଚାର୍ ରଚେ ରୀବଇରା ଦଶ୍ ବାହ୍ ରୁ ପଚେ ହିବିମାଚାର୍ ବିଦିନୀ ବ୍ୟବସ୍ଥା ହେଦାଙ୍ଗ୍ ବ୍ୟର୍ଥ କିନାଣ୍ତ୍ ଆକାଇ, ଯେଳେକେନିକାଜିଙ୍ଗ୍ ପାର୍ମାଣ୍ ହେକାମୟ ଆରେ ରକାନ୍ କଇ ଆନାତ୍।
\v 18 ଲାଗିଙ୍ଗ୍ ଅଧିକାର ଯଦି ବିଦିନୀ ନିୟମ ଆନାତ୍, ଇନେୱାଡାଙ୍ଗ୍ ହେଦାଙ୍ଗ୍ଆନେଙ୍ଗ୍ ନିକାମାୟ୍କିନାଙ୍ଗ୍ ଆକାରେ; ମାତର୍ ଈଶ୍ଵର୍ ପାର୍ମାଣ୍ କାଜିଙ୍ଗ୍ ଅବ୍ରହାମ୍ ତି ହେଦାଙ୍ଗ୍ହିନାନ୍ କିନାନା।
\v 19 ଲାଗିଙ୍ଗ୍ ବ୍ୟବସ୍ଥା ଇନାକିଦେଙ୍ଗ୍ ହିତାପ୍ ? ଇମ୍‍ଣି ହିମ୍‍ଣା ତିଙ୍ଗ୍ ହୁଡ୍ଜି ପାର୍ମାଣ୍ କିୟା ଆଜି ମାଚାତ୍, ହେୱାନ୍ ୱାୱିପାତେକ୍ ହୁକୁମ୍ ମାନି କିଦେଙ୍ଗ୍ ମାହାୟ୍ କିତାର୍ କିନାକା, ଆରେ, ହେଦାଙ୍ଗ୍ ଦୂତ୍‍କୁ କାଜିଙ୍ଗ୍ ରକାନ୍ ମାଦ୍‍ଣାକାନ୍ କେଇଦ ଉବ୍‍ଜାଣ୍ ଆଜି ମାଚାତ୍।
\v 20 ମାଦି ରୋ ପାକ୍ଷା ୱିଜୁ ଦିନ୍ ହୀଲୁନ୍, ମାତର୍ ଈଶ୍ଵର୍ ରୱାନ୍।
\p
\v 21 ଇନେୱାଡାଙ୍ଗ୍ ବିଦିନୀ ବ୍ୟବସ୍ଥା ଇନାକା ମାପୁର୍ତି  କାତାହିନାକା ବିରଦ୍ ? ହେଦାଙ୍ଗ୍ଇନେୱେଡାଙ୍ଗ୍ ପା ନ ଆଏତ୍; ଲାଗିଙ୍ଗ୍ ଯଦି ଆତ୍ମା ହିଦେଙ୍ଗ୍ ସମର୍ଥ ଇଲେକେ ବିଦିନୀ ବ୍ୟବସ୍ଥା ହୀତ୍ ତାର୍ ମା, ଇନେୱାଡାଙ୍ଗ୍ ଧାରୁମ୍‍ମାନାୟ୍ ହାତେ ବିଦିନୀ ନିୟମ ଆତାନ୍ ମି।
\v 22 ମାତର୍ ଯେଲେକେ ଯୀଶୁ ଖ୍ରୀଷ୍ଟ    ଟତାକେ ପାର୍ତି ଏତ୍ କିନାକା ପାର୍ମାଣ୍ ପାର୍ତି କିଜି ମାନାସ୍ ମାନାୟ୍ ତି ହିଆଆନାତ୍, ଇଦାଙ୍ଗ୍ କାଜିଙ୍ଗ୍ ଦରମ୍ କର୍ତ୍ତା ୱିଜୁ ବିଷୟ୍ ପାପ୍ ନିକା ଗାଯାକାନ୍ ଇଞ୍ଜି ଗାଣା କିତାଙ୍ଗନା।
\v 23 ମାତର୍ ହେ ପାର୍ତି ୱାନି ଆଗେ, ଚଞ୍ଜିୟା ଆଦେଙ୍ଗ୍ ହାନି ହେ ପାର୍ତି ପାୟାଆନି ଆହା ତାଙ୍ଗ୍, ଆପେଙ୍ଗ୍ ବିଦି ଆଧିକାର୍ ତାଙ୍ଗ୍ ବନ୍ଦି ଆଜି ମାଚାପ୍।
\v 24 ଇ ଲେକେ ପାର୍ତି ଏତ୍ କିନାକା ଆପେଙ୍ଗ୍ ମାନ୍ ହାର୍ଦି ମାନାୟ୍ ଗାଣାକିଆ ଆନାସ୍ କାଜିଙ୍ଗ୍ ଖ୍ରୀଷ୍ଟ    ଟତି ଆଗେ ହେପାଦନା, ବିଦିନୀ ବ୍ୟବସ୍ଥା ଆପେଙ୍ଗମାନ୍ ହିକାଇ କିଦନାର୍ ଆଜି ମାନାଚ୍।
\v 25 ମାତର୍ ନଙ୍ଗୟ୍ ହେୱାନ୍ ପାର୍ତି ମାନାର୍ ଆତାନ୍ ପଚେ ଆସେଙ୍ଗ୍ ଆନେଙ୍ଗ୍ ହେୱାନ୍ ହିକାଇ କିନାକାର୍ ତାତାରେନ୍ ହିଲୁପ୍।
\v 26 ଲାଗିଙ୍ଗ୍ ଏପେଙ୍ଗ୍ ୱିଜାର୍ ଯୀଶୁ ଖ୍ରୀଷ୍ଟ    ଟତାକେ ପାର୍ତି କାଜିଙ୍ଗ୍ ମାପୁର୍ତି ଙ୍ଗ୍ ହିମ୍‍ଣା ଆତାଦେ;
\v 27 ଲାଗିଙ୍ଗ୍ ଏପେଙ୍ଗ୍ ଏଚେକ ମାନାୟ୍ ଖ୍ରୀଷ୍ଟ    ଟତି ଆଦ୍ଜଗତ୍ ତାଙ୍ଗ୍ ବାପ୍ତିସ୍ମ  କାଙ୍ଗ୍ ମୁଞ୍ଜ୍ନାକା ଆତାଦେ, ଏପେଙ୍ଗ୍ ୱିଜାର୍ ଖ୍ରୀଷ୍ଟ    ଟତି ଉସ୍ପିକିନାକା କିତାଦେର୍ନା।
\v 28 ଯିହୁଦୀ ଇନାକା ଗ୍ରୀକ୍, ହଲିଆ ଇନାକା ୱାରି, ଆଣ୍ତ୍ରେନ୍ ଇନାକା କଗ୍‍ଲେ, ମି ମାଧିପା ଅଲପ୍ ତି ଆଁ ତାବେ କୁଟ୍ ହୀଲୁତ୍, ଲାଗିଙ୍ଗ୍ ଖ୍ରୀଷ୍ଟ    ଟ ଯୀଶୁତାକେ ଏପେଙ୍ଗ୍ ରଞ୍ଜାଙ୍ଗ୍।
\v 29 ଆନେଙ୍ଗ୍ ଯଦି ଏପେଙ୍ଗ୍ ଖ୍ରୀଷ୍ଟ    ଟତି, ଇନେୱାଡାଙ୍ଗ୍ ଏପେଙ୍ଗ୍ ତ ଅବ୍ରହାମ୍ ତିଙ୍ଗ୍ ଲାତ୍ରା, ପାର୍ମାଣ୍ ଆନୁସାତାଙ୍ଗ୍ ଉତ୍ତରାଧିକାରୀ।
\c 4
\s ମାଜି ଆରେ ଉତ୍ତରାଧିକାରୀ
\p
\v 1 ମାତର୍ ଆନେଙ୍ଗ୍ ୱେଚାନାଙ୍ଗା, ଏଚେକ ଦିନ୍ ପାତେକ୍ ଉତ୍ତର ଆଧିକାରୀ ହିରୁ କାଡ୍ଦେ ମାନାନ୍, ହେଦିନ୍ ପାତେକ୍ ହେ ୱିଜୁ ବିଷୟନି କର୍ତ୍ତା ଆତାର୍ ପା ଇନାକାପା ଚେଲାତାଙ୍ଗ୍ ବିନେ ଆକାୟ୍, ଚେଲାତାକେ
\v 2 ମାତର୍ ଆଆରେକାଙ୍ଗ୍ ଉବ୍‍ଜାଣ୍ ସମୟ୍ ହେପାଦନା ହେୱେନ୍ ଅଲଗାନିକାର୍ ପହାକିତାକାର୍ ଆରେ ବେବସ୍ତା କିନାର୍ ତାତାରେନ୍ ମାନାଥ୍।
\v 3 ହେଲେକେ ଆସେଙ୍ଗ୍ ପା ଏଚେକାଡ୍ଦ ଦରମ୍ ତାକେନି ହିରୁ ହିମ୍‍ଣା ମାଚାପ୍, ହେ ପାଦ୍ନା ଜଗତ୍ ତାକେ ସଂସାର୍ ନି ଦର୍‍କାର୍ ଆୱି ନୀତି ନିୟମ୍ ତାକେନି ଚେଲାର୍ ମାଚାପ୍
\v 4 ମାତର୍ କୁକୀଳି ୱିସୁଉ ଆଦାର୍, ଈଶ୍ଵର୍ ଏନେଙ୍ଗ୍ ଲାଗେତାଙ୍ଗ୍ ନିଜେ ହିମ୍ ଣାଙ୍ଗ୍ ପକ୍ ତାନ୍ କିତାର୍; ହେୱେନ୍ କଗ୍‍ଲେତାଙ୍ଗ୍ ଉବ୍‍ଜାଣ୍ ଆଜି ବିଦିନୀ ନିୟମ୍ ତାକେମାନ୍ କାର୍ ଆତାର୍,
\v 5 ଯେଲେକେ ହେୱେନ୍ ମୂଲ୍ୟ ହିଜି ବିଦି ନିୟମ୍ ତାକେ ମାନାକାର୍ ମାନାୟ୍ ତିଙ୍ଗ୍ କଲାସ୍ କିନାର୍, ଆରେ, ଆସେଙ୍ଗ୍ ହିମ୍‍ଣାନି ତାଙ୍ଗ୍ ଅଧିକାରପାୟା ଆଏତ୍।
\v 6 ଆନେଙ୍ଗ୍ ଏପେଙ୍ଗ୍ ମାଜି, ଇଦାଙ୍ଗ୍ କାଜିଙ୍ଗ୍ ଈଶ୍ଵର୍ ଏନେଙ୍ଗ୍ ଲାଗେତାଙ୍ଗ୍ ନିଜେ ମାଜିତି ଜବୁନତିଙ୍ଗ୍ ମାବେତାଙ୍ଗ୍ ଗରୁବ୍ ତାକେ ଗରୁବ୍କୁ ପକ୍ତାନ୍ କିତାର୍; ହେୱାନ୍ ରିବୁର୍ ଆବା, ଆବା ଇଞ୍ଜିଙ୍ଗ୍ କୁକ୍ ନାର୍।
\v 7 ଲାଗିଙ୍ଗ୍ ଏପେଙ୍ଗ୍ ଆରେ ହଲିଆ ଆକାୟ୍, ମାତର୍ ମାଜି, ଆରେ, ଯଦି ମାଜି, ଲାଗିଙ୍ଗ୍ ଈଶ୍ଵର୍ ଆଧିକାର୍ ଉତ୍ତର୍ ଆଧିକାରୀ।
\p
\v 8 ମାତର୍ ପୂର୍ବେ ଏପେଙ୍ଗ୍ ଈଶ୍ଵର୍ ତିଙ୍ଗ୍ ପୁନ୍‍ୱାଦାଙ୍ଗ୍, ଇମ୍ଣାକାର୍ ସତ୍ ଈଶ୍ଵର୍ ଆକାୟ୍, ହେୱାର୍ ଚେଲା ମାଚାଦେର୍;
\v 9 ମାତର୍ ନଙ୍ଗୟ୍ ମାପୁର୍ତି  ଚିନାପରିଚ୍ ପାଇଆନାଦେରା; ଡାର ଆନକାର୍ ମାପୁର୍ତି  କାଜିଙ୍ଗ୍ ପୁଚା କାରିଙ୍ଗ୍ ଆତାଦେ, ଇନେୱାଡାଙ୍ଗ୍ ଇନେସେ ଆନେଙ୍ଗ୍ ରଗ ୱାଚାନ୍ ଆରେ ହାଲୁତା ହିରୁସ୍କୁଲ୍ ବିଷୟଇଙ୍ଗ୍ କାଜିଙ୍ଗ୍ ଫେରାଆଜି ଅରରବ ହେୱାନ୍ ୱିବୁନିକା ହଲିଆ ଆଦେଙ୍ଗ୍ ଇଚ୍ଚା କିନାଦେରା ?
\v 10 ଏପେଙ୍ଗ୍ ଆଧିକ ଆଧିକ ଦିନ୍, ମାସ୍, ପାର୍ବୁ ଆରେ ଆରେହ୍ ରୁ ପାର୍ବୁତିନାକା କିଜିମାଟ୍।
\v 11 ମିତାଙ୍ଗ୍ କାଜିଙ୍ଗ୍ ଆନେଙ୍ଗ୍ ଇମ୍ଣାକା ପରିଶ୍ରମି କିତାଙ୍ଗନା, ଦିନ ହେଦାଙ୍ଗ୍ ବ୍ୟର୍ଥ ଆନାତ୍, ମିତାଙ୍ଗ୍ କଚଣ୍ ତାକେ ନାତାଙ୍ଗ୍ ଇଦାଙ୍ଗ୍ ପା ଆନାକା ଆତାନ୍ ନା।
\v 12 ହେ ଟୋଣ୍ଡା କାଦେର୍, ଆନେଙ୍ଗ୍ ମିଙ୍ଗେଙ୍ଗ୍ ଗୁୱାରୀକିଦ୍ନାପା, ଏପେଙ୍ଗ୍ ନା ଲେକେ ଆଡୁ, ଲାଗିଙ୍ଗ୍ ଆନେଙ୍ଗ୍ ମି ଲେକେ ଆତାଙ୍ଗ୍‍ନା। ଏପେଙ୍ଗ୍ ନା କାଜିଙ୍ଗ୍ ଇନାକାପା ଅନ୍ୟାୟ୍ କିୱା ତାଦେର୍ଣ୍ଣା।
\v 13 ମାତର୍ ଏପେଙ୍ଗ୍ ପୁନଟ୍ ଯେ, ଗାଗାଢ୍ ପାଟା ଏତ୍ କିନାକା ଆନେଙ୍ଗ୍ ମିତାଙ୍ଗ୍ ପରସ୍ପର ତୋ ପର୍ତୁମ୍ ନିଜି ହାର୍ଦିକାବୁର୍ ୱେଚ୍ଚାନାକା କିଯିମାଚାଙ୍ଗ୍
\v 14 ଆରେ, ମି ପରୀକ୍ଷା ଲେକେ ନାତାଙ୍ଗ୍ ଗାଗାଢ୍ ଆର୍ଲା ଏପେଙ୍ଗ୍ ବାଚି କିୱା ତାଦେର୍ ଗୀଣ୍ କିୱା ତାଦେର୍, ମାତର୍ ଏପେଙ୍ଗ୍ ଈଶ୍ଵର୍‍ତି ରକାୟ୍ ଦୂତ୍ ଲେକେ, ଇଲେକେ ଖ୍ରୀଷ୍ଟ    ଟ ଯୀଶୁଙ୍ଗ୍ ଲେକେ ଆସ୍ତାଦେର୍।
\v 15 ଲାଗିଙ୍ଗ୍ ମିଦାଙ୍ଗ୍ ହେ ୱାରି ହୀଲୁତ୍ ଇନେକିଦେଙ୍ଗ୍ ? କି ଆନେଙ୍ଗ୍ ମି ନିପଣ୍ଡାଙ୍ଗ୍ ସାକ୍ଷୀ ହୀନାଙ୍ଗା ଯେ, ସତ୍ ଆଜିମାଚିସ୍ ଏପେଙ୍ଗ୍ ଜାର୍ ଜାର୍ତି କାଣ୍‍କୁ ଉନ୍ଦି ନାଙ୍ଗେଙ୍ଗ୍ ହିତ୍ତାଦେର୍ମା।
\v 16 ଲାଗିଙ୍ଗ୍ ଆନେଙ୍ଗ୍ ମିଙ୍ଗେଙ୍ଗ୍ ସତ୍ ୱେଚ୍ ନାକା ଇନାକା ମିଚଙ୍ଗ୍ ହତ୍ରା ଆତାନ୍ ନା ?
\v 17 ହେୱାର୍ତ ମିତାଙ୍ଗ୍ ବିଷୟ ତାଙ୍ଗ୍ ଚଞ୍ଚଲ, ମାତର୍ ହାର୍ ଅଭିପ୍ରାୟରେ ଆକାରେ, ଡାର ଆନକାର୍ ଏପେଙ୍ଗ୍ ଯେଳେକେହେୱାରିଙ୍ଗ୍ ବିଷୟ ତାଙ୍ଗ୍ ଚଞ୍ଚଲ ମାନାଟ୍, ଇବେ ଏ କାଜିଙ୍ଗ୍ ହେୱାର୍ମିଙ୍ଗେଙ୍ଗ୍ ନା ରାରୁ ଅଲଗା କିନାକାଦିଙ୍ଗ୍ ଇଚ୍ଚା କିନାର୍।
\v 18 ଲାଗିଙ୍ଗ୍ ଆନେଙ୍ଗ୍ ମିତାଙ୍ଗ୍ ହୁଦାଙ୍ଗ୍ ମାନାଥ ସମୟତାଙ୍ଗ୍ ଆକାରେ, ମାତର୍ ୱିଜୁ ସମୟତାଙ୍ଗ୍ ହାରଦାକା ବିଷୟ ତାଙ୍ଗ୍ ଚଞ୍ଚଲ ଆନାସ୍ ହାର୍।
\v 19 ହେ ନାତାଙ୍ଗ୍ ହିମ୍‍ଣାନ୍, ଏଚେକ୍ ପାତେକ୍ ମିବେ ଯୀଶୁ ଲେକେ ଆୱାତାଙ୍ଗ୍ ନା, ହେପାଦ୍ନା ମିତାଙ୍ଗ୍ ୱେୱାନ୍ ଆନେଙ୍ଗ୍ ଅରରବ ଜଲମ୍ ଦୁଃଖ ତାଙ୍ଗ୍ ବ୍ୟଥିତ ଆତାନ୍ ନା।
\v 20 ଆନେଙ୍ଗ୍ ଯେଲେକେ ନଙ୍ଗୟ୍ ମି ପରସ୍ପର ତୋ ମାଞ୍ଜି ଅଲ୍ଗା ବାବେ ବେଣ୍ ଇଞ୍ଜେଙ୍ଗ୍ ଆଡନାର୍, ଇଦାଙ୍ଗ୍ ନା ଇଚ୍ଚା; ଲାଗିଙ୍ଗ୍ ଆନେଙ୍ଗ୍ ମି ବିଷୟ ତାଙ୍ଗ୍ ହତବୃଦ୍ଧି ଆତାଙ୍ଗ୍ ନା।
\s ହାଗାର ଆରେ ସାରାତି ବୁଜାୟ କିନାକା
\p
\v 21 ବିଦିନୀ ଆଧିକାର୍ ଆଦେଙ୍ଗ୍ ଇଚ୍ଚା କିନାଦେରା ଯେ ଏପେଙ୍ଗ୍, ନାଙ୍ଗେଙ୍ଗ୍ ୱେଚ୍‍ଚାଟ୍ ତ, ଏପେଙ୍ଗ୍ ଇନାକା ବିଦିନୀ ବଚନ୍ ୱେନୁଦେରା ?
\v 22 ଲାଗିଙ୍ଗ୍ ଲେଖା ମାନାଥ, ଅବ୍ରହାମ୍ ର୍ ତି ରିଣ୍ଡି ମାଜି ମାଚାନ, ରକାନ୍ ଦାସିତାଙ୍ଗ୍ ଆରେ ଆନେଙ୍ଗ୍ ରକାନ୍ ମାନାଆନାକା କଗ୍‍ଲେକ୍ ଲେକ୍ ଲେତାଙ୍ଗ୍ ଉବ୍‍ଜାଣ୍।
\v 23 ଯେ ଦାସୀକୁ ମାଜି, ହେୱେନ୍ ଗାଗାଢ୍ ହାର୍ଦାକା ଉବ୍‍ଜାଣ୍ ଆତାନ୍; ମାତର୍ ଯେ ହାର୍ଦି ଡକ୍ରିନି ମାଜି, ହେୱେନ୍ ପାର୍ମାଣ୍ ଶାକ୍ତି ତାଙ୍ଗ୍ ଉବ୍‍ଜାଣ୍ ଆତାନ୍।
\v 24 ଇ ବେଣ୍ ତାକେ ରୁପ୍ ତି ଅର୍ଥ ମାନାଥ, ଲାଗିଙ୍ଗ୍ ଇ କଗ୍‍ଲେକ୍ ରିଣ୍ଡି ନିୟମ୍ ଲେକେ; ର ନିୟମ୍ ସୀନୟ ମାଡ଼ିତାଙ୍ଗ୍ ଉବ୍‍ଜାଣ୍, ହେଦାଙ୍ଗ୍ ହଲିୟା କାଜିଙ୍ଗ୍ ହିମ୍‍ଣା ଜନମ୍ ହୀନାକା, ହାଗାର ହେବେନି ଚିନ୍।
\v 25 ହାଗାର, ଇନ୍ଦା ଗାରଜା ଆରବତାକେ ସୀନୟ ମାଡିତ ବୁଜାଇକିଦ୍ ନାନ୍, ଆରେ, ହେଦାଙ୍ଗ୍ ନଗପାଆ ଜିରୁସାଲମ୍ ତୋ ହାମାନ୍, ଲାଗିଙ୍ଗ୍ ଏ ଏନେଙ୍ଗ୍ ହୀମଙ୍ଗ୍ ହୁଦାଙ୍ଗ୍ ଚାକର ମାନାଡ଼।
\v 26 ମାତର୍ ସରଗ୍ ଜପିନିକା ଯିରୁଶାଲମ୍ ମାନାଆନାକା, ହେୱେନ୍ ମାବେତାଙ୍ଗ୍ ଆୟା;
\v 27 ଲାଗିଙ୍ଗ୍ ଲେଖା ମାନାଥ, "ଆଗୋ ବାଞ୍ଜ୍‍ଣି, ୱାରି କିୟା, ଆଗୋ ଇନାୱେଡାଙ୍ଗ୍ ଜଲମ୍ କିନି ବାବ୍ନା କିୱାଦାଙ୍ଗ୍ ମାଚିସ୍ପା ୱାରି କିୟାଟ୍; ଲାଗିଙ୍ଗ୍ ଆଣ୍ଡ୍ରେନ୍ ହୁଦାଙ୍ଗ୍ ବାହା କିନି କଗ୍ଲେ ତାଙ୍ଗ୍ ଚାଡ୍ରି କଗ୍ଲେ ନି ହିମ୍‍ଣାଙ୍ଗ୍ ଜବର୍, ଆନାତ୍।"
\v 28 ହେ ଟୋଣ୍ଡା କାଦେର୍, ଏପେଙ୍ଗ୍ ଇସ୍ କତି ହେଥା କ୍ରିୟା ହିମ୍‍ଣା।
\v 29 ମାତର୍ ଗାଗାଢ୍ ହାର୍ଦାକା ଯେ ଉବ୍‍ଜାଣ୍, ହେୱେନ୍ ଯେଲେକେ ହେୱେନ୍ ସମୟତାଙ୍ଗ୍ ଆତ୍ମା କାଜିଙ୍ଗ୍ ପାର୍ମାଣ୍ ତାଙ୍ଗ୍ ଯେ ଉବ୍‍ଜାଣ୍, ହେୱାନିଙ୍ଗ୍ ଗାଣ୍‍ଜୁ କିଜି ମାଚାନ୍, ହେଲେକେ ନଙ୍ଗୟ୍ ପା ଘଟାଆନାତ୍।
\v 30 ମାତର୍ ସାସ୍ତର୍ ଇନାକା ଇନାତ୍ ? ଦାସୀ ଆରେ ତା ମେହି ତିଙ୍ଗ୍ ହପ୍ତାଟ୍; ଲାଗିଙ୍ଗ୍ ଦାସୀନି ମେହି ଆରେ ଯେ ଦାସୀ ହିଲ୍ୱା ତାତ୍ ତା ମେହି ହୁଦାଙ୍ଗ୍ ଆବାତି ଦନ୍ ତାଙ୍ଗ୍ ଇନାକା ପାୟାଆଉନ୍।
\v 31 ଲାଗିଙ୍ଗ୍, ଟୋଣ୍ଡାର୍ କାଦେର୍, ଆସେଙ୍ଗ୍ ଦାସୀତି ହିମ୍‍ଣା ଆକାୟ୍, ମାତର୍ ମୁକ୍ତି ଡକ୍ରିନି ହିମ୍‍ଣାଙ୍ଗ୍।
\c 5
\s ଖ୍ରୀଷ୍ଟ    ଟତାକେ ଇନେରୀଙ୍ଗ୍ ୱାକା
\p
\v 1 ଇନେରୀଇନ୍ ୱାକା କାଜିଙ୍ଗ୍ ଖ୍ରୀଷ୍ଟ    ଟ ମାଙ୍ଗେଂପା କଲାସ୍ କିନାନା; ଲାଗିଙ୍ଗ୍ ଧିରେ ଆଜି ମାନାଟ୍ ଆରେ ହଲିଆ ଜୁଆଡ଼ିତ ଆନେଙ୍ଗ୍ ରଗ ମେହା ଆନାସ୍ ନ ହାଲା।
\v 2 ହୁଡା, ଆନେଙ୍ଗ୍ ପାଉଲ୍ ମିଙ୍ଗେଙ୍ଗ୍ ୱେଚାନାଙ୍ଗା, ଯଦି ମିଚଙ୍ଗ୍ ସୁନ୍ନତ ଆନାତ୍, ଇନେୱାଡାଙ୍ଗ୍ ଖ୍ରୀଷ୍ଟ    ଟତି କାଜିଙ୍ଗ୍ ମିଚଙ୍ଗ୍ ଇନାକାପା ଲାଭ୍ ଆନାତ୍ ଆକାଇ।
\v 3 ଆନେଙ୍ଗ୍ ସୁନ୍ନତ ପାୟା ଆଟାକାର୍ ଆଜିମାନାକା ୱିସ୍ଜୁ ରକାନିଙ୍ଗ୍ ଅରରବ ସାକୀ ହୀନାଙ୍ଗା ଯେ, ହେୱେନ୍ ୱିଜୁ ବିଦିନୀ ବ୍ୟବସ୍ଥା ପାର୍ବୁତିନାକା କିନାସ୍ କାଜିଙ୍ଗ୍ ଦାଇ।
\v 4 ଏପେଙ୍ଗ୍ ଏଚେକ ମାନାୟ୍ବିଦିନୀ ବ୍ୟବସ୍ଥା କାଜିଙ୍ଗ୍ ଧାରୁମ୍‍ମାନାୟ୍ ଗଣିତ ଆଦେଙ୍ଗ୍ ହୁଡ୍ ଦାନାୟା, ଏପେଙ୍ଗ୍ ଖ୍ରୀଷ୍ଟ    ଟତାଙ୍ଗ୍ କୁଧ୍ର୍ରୀ ଆଦ୍ରି ଆନାକା ଆତାଦେ, ଏପେଙ୍ଗ୍ ୱାରିତାଙ୍ଗ୍ ମୁଚନାକା ଆତାଦେ।
\v 5 ଲାଗିଙ୍ଗ୍ ଆସେଙ୍ଗ୍ ଆତ୍ମା କାଜିଙ୍ଗ୍ ପାର୍ତି କାଜିଙ୍ଗ୍ ଧାରୁମ୍‍ ପାୟ୍ ଆନି ଆହାତାଙ୍ଗ୍ କାତ୍ନାପା।
\v 6 ଲାଗିଙ୍ଗ୍ ଖ୍ରୀଷ୍ଟ    ଟ ଯୀଶୁଙ୍ଗ୍ ମାହାଆନି ତାଙ୍ଗ୍ ତଲ୍‍ହଣ୍ଡ୍‍ନାକା କି ତଲ୍‍ହଣ୍ଡ୍‍ୱାକା, ମାତର୍ ପ୍ରେମ୍‍ତାଙ୍ଗ୍ କାମାୟ୍ କିନାକାର୍ ପାର୍ତି ଆଡ।
\v 7 ଏପେଙ୍ଗ୍ ତ ହାରଦାକା ଆନେଙ୍ଗ୍ ହନ୍ ଚି ହାଲ୍‍ଜି ଚି ମାଚାଦେର୍; ଇନେର୍ ମିଙ୍ଗେଙ୍ଗ୍ କଷ ଦିୱାକ୍ ହିତାନ୍ ଯେ, ହାଡ୍ ପାନିକା ଗୁଜ୍ ନାମା ଆତାଦେ ?
\v 8 ମିତାଙ୍ଗ୍ କୁକ୍ ତାନାକା ଇନ୍ଦା ହାରାଆନାକା ୱାଜି ଆକାଇ।
\v 9 ଅଲତ୍ ଖମୀର ଡେଲାଙ୍ଗ୍ ଖମିର୍ ମୟ କବିହିଦ୍ ନାନ୍।
\v 10 ଏପେଙ୍ଗ୍ ଯେ ଜେକ ନିକା ବିଚାର୍ କିଉଦେର୍, ଇଦାଙ୍ଗ୍ ଆନେଙ୍ଗ୍ ମି ବିଷୟ ତାଙ୍ଗ୍ ମାପୃତାକେ ବାଳ୍କାଶ୍ ପାର୍ତି କିନାଙ୍ଗା; ମାତର୍ ଯେ ମି ତିର୍ଆୱାକା କିନାଙ୍ଗା, ହେୱେନ୍ ଯେ ଇନେର୍ ଆଏନ୍, ଜାର୍ ଡାଣ୍ଡ୍ ପିଣ୍ଡ୍ ନାର୍।
\v 11 ମାତର୍ ହେ ଟୋଣ୍ଡା କାଦେର୍, ଯଦି ଆନେଙ୍ଗ୍ ନଙ୍ଗୟ୍ ଲେକେ ସୁନ୍ନତ ବିଧି ୱେଚ୍ନାନ୍, ଇନେୱାଡାଙ୍ଗ୍ ଇନାକିଦେଙ୍ଗ୍ ଆନେଙ୍ଗ୍ ଇନାୱାଡାଙ୍ଗ୍ ଗାଣଜୁ ଭୋଗ କିତାର୍ ? ତା ହେଲେ କ୍ରୁଶ ତ ଆନେଙ୍ଗ୍ ବୁଡା ନାକା ଲାଗିଙ୍ଗ୍ ଆକାରେ।
\v 12 ଇମ୍ଣାକାର୍ତି ମିଙ୍ଗେଙ୍ଗ୍ ବୀଣ୍କିନାର୍, ହେୱାର୍ୱିସୁଉ କୁଟାଙ୍ଗ ଆତାର୍, ହାର୍ ଆତାନ୍ ମି।
\v 13 ଲାଗିଙ୍ଗ୍, ହେ ଟୋଣ୍ଡା କାଦେର୍, ଏପେଙ୍ଗ୍ ମୁକ୍ତି କାଜିଙ୍ଗ୍ ହାତାଦେର୍ନା କେବଲ୍ ମି ମୁକ୍ତି ତିଙ୍ଗ୍ ଗାଗାଢ୍ ମାନ୍ ପୂରା ଆନି କାଜିଙ୍ଗ୍ ସୁଯୋଗ୍ ଲେକେ ବାଉରା ଆମାଟ୍, ଆରେ ପ୍ରେମ୍ ତାଙ୍ଗ୍ ଜାର୍ ଜାର୍ ଦାସ୍ଆଡୁ।
\v 14 ଲାଗିଙ୍ଗ୍ ୱିଜୁ ବିଦିନ ଇ ରୋ ବଚନ୍ ତାକେ ପୁରା ଆନାତ୍ "ଏପେଙ୍ଗ୍ ଜାର୍ ଲଗାଙ୍ଗ୍ ଆତ୍ମା ଲେକେ ପ୍ରେମ୍ କିୟାଟ୍।"
\v 15 ମାତର୍ ଏପେଙ୍ଗ୍ ଯଦି କାପ୍‍ପା କାପ୍‍ପି ଆଜି ଜାର୍ ଜାର୍ ତିଙ୍ଗ୍ ବୁଡାଇ କିୟାଟ୍, ଲାଗିଙ୍ଗ୍ ଚିମ୍ରା, ଯେଲେକେ ଜାର୍ ଜାର୍ କାଜିଙ୍ଗ୍ ବନ୍ୟା ଆମାଟ୍।
\s ଆତ୍ମା ତିଙ୍ଗ କାଜିଙ୍ଗ୍ ବାୟାରାଆଥାରା
\p
\v 16 ନା ଭାବ୍ନା ଇଦାଙ୍ଗ୍, ଆତ୍ମା କାଜିଙ୍ଗ୍ ବାଉରା ଆଡ, ହେଦାଙ୍ଗ୍ ଆତିସ୍ ଏପେଙ୍ଗ୍ ଗାଗାଢ୍ ତାକେ ମାନ୍ ପୁରାଇ କିମାଟ୍।
\v 17 ଲାଗିଙ୍ଗ୍ ଗାଗାଢ୍ ତାକେ ମାନ୍ ଆତ୍ମା ନି ବିରୁଦ୍ ତାଙ୍ଗ୍, ଆରେ ଆତ୍ମା ନି ମାନ୍ ଗାଗାଢ୍ ତାକେ ବିରୁଦ୍, ଇମ୍‍ଣି ଇ ରିଣ୍ଡାଙ୍ଗ୍ ଉଲ୍ଟା, କାତା ଏପେଙ୍ଗ୍ ଇନା ଇନାକା ଇଛା କିନାଦେରା, ହେୱିଜୁ କିଦେଙ୍ଗ୍ ଆଡୁଦେର୍।
\v 18 ମାତର୍ ଯଦି ଏପେଙ୍ଗ୍ ପା ଆତ୍ମା କାଜିଙ୍ଗ୍ ଚାଲାଆଡ, ଲାଗିଙ୍ଗ୍ ବିଦିନୀ ଆଦିକାର୍ ଆକାୟ୍।
\v 19 ଗାଗାଢ୍ ନି କାମାୟ୍ ଇଙ୍ଗ୍ ତ ହାର୍ଦାଙ୍ଗ୍ ପୁନାଙ୍ଗ୍: ଦାରି, ବାନ୍ୟାଜୀବୁନ୍
\v 20 ବାନ୍ୟାକାତା, ପୂତଡାପୂଜା, ଯାଦୁବିଦ୍ୟା, ଗିଣ୍, ଜଗଡା, ନିଦା, ରିଶା, ଜାର୍ ଇଚାତାଙ୍ଗ୍, ଭାଗ୍ କିନାକା, ଦଳ୍ ଦଳ୍ ମାନ୍ତଭାବି ବିନେ ଲକାର୍ ତାକେ ତାଙ୍ଗ୍ ୱାରି।
\v 21 ମଦୁଆଆନାସ୍, ୱାରି ଇ ଲେକେ ଜେକନି କାମାୟ୍ ଆନେଙ୍ଗ୍ ପୂର୍ବେ ଇନେସ୍ ମିଙ୍ଗେଙ୍ଗ୍ ୱେଚ୍ଚି ମାନ୍ଚାଙ୍ଗ୍ ହେଲେକେ ଆଗେତାଙ୍ଗ୍ ୱାଚାନାଙ୍ଗା ଯେ ଇମ୍ଣାକାର୍ ଇ ୱିଜୁ କାମାୟ୍ କିନାର୍, ହେୱାର୍ ଈଶ୍ଵର୍ ରାଜି ତାକେ ଆଦିକାର୍ ଆଉର୍।
\v 22 ମାତର୍ ଆତ୍ମା ତି ପାଡ୍ ପ୍ରେମ୍, ୱାରି, ହିତ୍ଡି, ୱିଜୁଦିନ୍ନି ସାସ୍, ବିନ୍ ଲଗାଙ୍ଗ୍ ଉପକାର୍,
\v 23 ଧାରୁମ ନିକାନ୍, ପାର୍ତିତାଙ୍ଗ୍, ପାର୍ତିତାଙ୍ଗ୍ ସାଦୁ; ଆରେ ଜାର୍ତିଙ୍ଗ୍ ଜାଗ୍ରତ୍ ଇ ୱିଜୁ ବିରୁଦ୍ ତାକେ ଇନାକାପା ବିଦି ହିଲୁତ୍।
\v 24 ଇମ୍ଣାକାର୍ତି ଖ୍ରୀଷ୍ଟ    ଟ ଯୀଶୁତି, ହେୱାର୍ ଗାଗାଢ୍ ତିଙ୍ଗ୍ ହେବେନି କାମାୟ୍ ଆରେ ମାନ୍ ହୁଦାଙ୍ଗ୍ କୁର୍‍ସତାକେ ହାତାନ୍ନା।
\v 25 ଯଦି ଆସେଙ୍ଗ୍ ଆତ୍ମା କାଜିଙ୍ଗ୍ ଆତ୍ମା ପାୟା ଆତାସ୍ନା, ଇନେୱାଡାଙ୍ଗ୍ ଆତ୍ମା କାଜିଙ୍ଗ୍ ପା ବାଉରାଆନାସ୍।
\v 26 ଆସେଙ୍ଗ୍ ବାନ୍ୟା ଗରବ୍ ଆଜି ଜାର୍ ଜାର୍ ତାଙ୍ଗ୍ ରିଷା କିଉସ୍ ଆରେ ଜାର୍ ଜାର୍ ତାଙ୍ଗ୍ ଇନ୍‍ବାଆଉସ୍।
\c 6
\s ଲାଗେଲାଗେ ଆଗେ ପିଣ୍ଡ୍ ନାକା କିନାସ୍
\p
\v 1 ହେ ଟୋଣ୍ଡା କାଦେର୍, ଯଦି ଇନେର୍ ଇନାକାପା ପାପ୍ କାମୟ ଧରାପଡ୍ ଆନାନ୍, ନାବିତରେ ଯେ ଏପେଙ୍ଗ୍, ଏପେଙ୍ଗ୍ ଦାରୁମ୍ କିଜି ହେ ଲେକେ ମାନାୟ୍ ତିଙ୍ଗ୍ ବୁଜାୟି କିୟାଟ୍, ଆରେ, ପୁନୁଙ୍ଗ୍ ନିଜେ ପା ପରୀକ୍ଷାତାକେ ଆର୍ଦେଙ୍ଗ୍ ଆଡ୍ନାଦେର୍, ଇଦାଙ୍ଗ୍ କାଜିଙ୍ଗ୍ ମି ବିଷୟ୍ ତାଙ୍ଗ୍ ଜାଗ୍ରତ୍ ଆଡ।
\v 2 ଜାର୍ ଜାର୍ ଦାରା ରହାଟ୍; ଇ ଲେକେ ଏପେଙ୍ଗ୍ ପା ଖ୍ରୀଷ୍ଟ    ଟତି ବିଦି ପୁରା କିନାଦେର୍।
\v 3 ଯଦି ଇନେର୍ ପା ମାନାୟ୍ ଆହାର୍ ଆତ୍ପା ମିଙ୍ଗେଙ୍ଗ୍ ଗାଯା ଇଞ୍ଜି ମାନ୍ତ ଭାବିକିଦ୍ନାଙ୍ଗ୍, ଲାଗିଙ୍ଗ୍ ହେୱେନ୍ ନିଜେ ପାର୍ମାଣ୍ କିନାନ୍ନ।
\v 4 ମାତର୍ ୱିଜାର୍ ଜାର୍ କାମାୟ୍ ପରୀକ୍ଷା କିଏନ୍, ଲାଗିଙ୍ଗ୍ ହେୱେନ୍ ଇନେର୍ ଲାହାଙ୍ଗ୍ ପା ଜାର୍ତିଙ୍ଗ୍ ତୁଲାଇ କିନିକାଜିଙ୍ଗ୍ ବାଟ୍ପାଣ୍ ଆୱାଦାଙ୍ଗ୍ କେବଲ୍ ଜାର୍ତାକେ ବାଟ୍ପାଣ୍ ଗାଟା ଆନାନ୍;
\v 5 ଲାଗିଙ୍ଗ୍ ୱିଜାକାର୍ ଜାର୍ବଜ୍ ପିଣ୍ଡ୍ ନାଦେର୍।
\v 6 ମାତର୍ ଯେ ମାପୁର୍ତି  ବଚନ୍ ତାଙ୍ଗ୍ ହିକ୍ଷା ପାୟା ଆନାଦେର୍, ହେୱେନ୍ ହିକାଇକିଦ୍ନାକାନ୍ ୱିଜୁ ହାରଦାକା ବିଷୟୀ ରବେ ମେହାଆନାକା କିୟିକିଦେଙ୍ଗ୍।
\v 7 ଚିନ୍ତା କିମାଟ୍; ଈଶ୍ଵର୍ ଗାଈନିଦିନ୍ ଆକାୟି; ଲାଗିଙ୍ଗ୍ ମାନାୟ୍ ଇନାକା ୱିଡନାନ୍, ହେଦାଙ୍ଗ୍ ନେ ତ୍ରେଜ୍ନାନ୍।
\v 8 ଲାଗିଙ୍ଗ୍ ଯେ ଏନେଙ୍ଗ୍ ଗାଗାଢ୍ ଉଦ୍ଜଗତ୍ ତାଙ୍ଗ୍ ୱିଡନାନ୍, ହେୱେନ୍ ଗାଗାଢ୍ ବିତ୍ ତରେ ରସ୍ ତାର୍ ନୁସ୍କିଆନାକା ଏସ୍ କିଆନାକା ହଣ୍ଡ ଦାକା; ମାତର୍ ଯେ ଆତ୍ମା ତିଙ୍ଗ ଉଦ୍ଜଗତ୍ ତାଙ୍ଗ୍ ୱିଡନାନ୍, ହେୱେନ୍ ଜୀବୁନ୍ ତାଙ୍ଗ୍ ରସ୍ ତାର୍ ଅନନ୍ତ୍ ଆତ୍ମା ଲେକେ ଏସ୍ କିଆନାକା ହଣ୍ଡ ଦାକା।
\v 9 ଆସେଙ୍ଗ୍ ହାରଦାକା କାରୁମ୍ କିନାକା ୱାହନାକା ନ ଆଏତ୍; ଲାଗିଙ୍ଗ୍ ୱାନାକା ନୋଇଲେ ଦରକାର ସମୟ୍ତାଙ୍ଗ୍ ଏସ୍ କିଆନାକା ହଣ୍ଡ ନାକା।
\v 10 ଲାଗିଙ୍ଗ୍, ଆପେଙ୍ଗ୍ ସୁଯୋଗ୍ କାଜିଙ୍ଗ୍ ୱିଜାକାରିଙ୍ଗ୍, ବିଶେସ୍ କିଜି, ରୋ ପରିବାର୍ ପାର୍ତି ନି ୱିଜାକାରିଙ୍ଗ୍ ଉପ୍କାର୍ କିନାସ୍।
\s ହିଲୁଦେ ଜାଗ୍ରତ୍ ଆରେ ଜୱାର୍ କିନାକା
\p
\v 11 ହୁଡା, ଇନେସ୍ ଗାଯା ଗାଯା ଅକ୍ଷର୍ ତାଙ୍ଗ୍ ନା ନିଜେ କେଇଦାଙ୍ଗ୍ ଆନେଙ୍ଗ୍ ମି ଲାଗେ ଲେଖିକିନାଙ୍ଗା।
\v 12 ଇମ୍ଣାକାର୍ ବାର୍ତି କାମାୟ୍ କାଜିଙ୍ଗ୍ ଡାକପୁଟା ଆଦେଙ୍ଗ୍ ଇଚ୍ଚା କିନାର୍, ହେୱାର୍ ମିଙ୍ଗେଙ୍ଗ୍ ତଲ୍ ହାଣ୍ଡିଆ ଆନାସ୍ ଇଞ୍ଜି ଟାଟାୟ୍ କିଦ୍ନାର୍; ଖ୍ରୀଷ୍ଟ    ଟତି କ୍ରୁଶ କାଜିଙ୍ଗ୍ ହେୱାର୍ ଯେଲେକେ ଗାଣଜୁ କିଦୁର୍, ମାତର୍ ହେ କାଜିଙ୍ଗ୍ ହେଦାଙ୍ଗ୍ କିନାର୍।
\v 13 ଲାଗିଙ୍ଗ୍ ଇମ୍ଣାକାର୍ତି ତଲ୍ ହଣ୍ଡ୍ ନି ବିଧି ଚିମ୍ ରା କିନାର୍, ହେୱାର୍ ନିଜେ ପା ବିଦି ମାନିକିଉର୍, ଲାଗିଙ୍ଗ୍ ହେୱାର୍ ଯେଲେକେ ଆନକାର୍ ମି ଗାଗାଢ୍ ବିତ୍ରେ ଗର୍ବୀ କିଦେଙ୍ଗ୍ ଆଡ୍ନା, ଇଦାଙ୍ଗ୍ କାଜିଙ୍ଗ୍ ହେୱାର୍ ମିଙ୍ଗେଙ୍ଗ୍ ତଲ୍ ହଣ୍ଡି କିଦେଙ୍ଗ୍ ଇଚ୍ଚା କିନାର୍।
\v 14 ମାତର୍ ମାବେନି ମାପୃ ଯୀଶୁ ଖ୍ରୀଷ୍ଟ    ଟତି କ୍ରୁଶ ବିଷୟ୍ ଗର୍ବୀ କିନାଙ୍ଗା ନାବେତାଙ୍ଗ୍ ଦେହାମାଟ୍ ତା କାଜିଙ୍ଗ୍ ଜଗତ୍ ନା କାଜିଙ୍ଗ୍ ଆରେ ଆନେଙ୍ଗ୍ ଜଗତ୍ କାଜିଙ୍ଗ୍ କୃଶ୍ ତ ହାତାଙ୍ଗ୍ନା।
\v 15 ଲାଗିଙ୍ଗ୍ ସୁନ୍ନତ ଆରେ ପୁଟକି ହଣ୍ଡ୍ ୱାତାଖ ଇଚୁକ୍ ଆକାରେ, ମାତର୍ ପୁନାକା ଆରମ୍ଭ ଆଁ ଅହ।
\v 16 ଆନେଙ୍ଗ୍, ଏଚେକ ମାନାୟ୍ଇନ୍ଦା ନିୟମ୍ ଅନୁସାତାଙ୍ଗ୍ ବାୟାରାଆଥାରା କିନାର୍, ହେୱାରିଙ୍ଗ୍ ଜପି ଆରେ ମାପୁର୍ତି ଙ୍ଗ୍ ଇସ୍ରାଏଲ୍ ଜପି ଶାନ୍ତି ଆରେ ଦୟା ବାର୍ ତି ଆୟେତ୍।
\v 17 ନେଞ୍ଜେଙ୍ଗ୍ ଇନେର୍ ଆନେଙ୍ଗ୍ ନାଙ୍ଗେଙ୍ଗ୍ ଦୁକ୍ ହିଉସ୍, ଲାଗିଙ୍ଗ୍ ଆନେଙ୍ଗ୍ ନାତାଙ୍ଗ୍ ଗାଗାଢ୍ ତାକେ ଯୀଶୁଙ୍ଗ୍ ଗାୱଚିନା ପିଣ୍ଡ୍ନାକା କିତାର୍।
\v 18 ହେ ଟୋଣ୍ଡାର୍ କାଦେର୍, ମାବେନି ମାପୃ ଯୀଶୁ ଖ୍ରୀଷ୍ଟ    ଟତି ୱାରି ମି ଆତ୍ମାନିକା ମାହାଆଦେତ୍। ଆମେନ୍।
