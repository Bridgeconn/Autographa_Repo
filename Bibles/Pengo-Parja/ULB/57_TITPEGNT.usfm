\id TIT
\ide UTF-8
\rem Copyright Information Creative Commons Attribution ShareAlike 4.0 License
\h ତିତସ
\toc1 ତିତସ୍‍ତାକେ ପ୍ରେରିତ ପାଉଲ୍‍ତି ଚିଟି
\toc2 ତିତସ
\toc3 ତିତସ
\mt1 The Epistle of Paul to Titus
\mt1 ତିତସ୍‍ତାକେ ପ୍ରେରିତ ପାଉଲ୍‍ତି ଚିଟି
\mt Titus
\c 1
\p
\v 1 ପାଉଲ ଈଶ୍ଵର୍ ଦାସ୍ ଆରେ ଯୀଶୁ ଖ୍ରୀଷ୍ଟ    ଟନି ରୋୱାନ୍ ପକ୍ତି ପାର୍ତି ନି ମେହାଆଜି ମାନି କାଜିଙ୍ଗ୍ ଠିକ୍ ମେହି ତିତସ୍ ତାକେ ଚିଟି ଲେକାୟ୍ କୀନାଙ୍ଗା;
\v 2 ଈଶ୍ଵର୍ ନି ମାନ୍ତି ମାନାୟାର୍ ୱିଜୁଦିନ୍ତି ଆତ୍ମା ନି ଆହ୍ର ପାୟା ଆଜି ଯେଲେକେ ପାର୍ତି ଆରେ ବକ୍ତି ହୁଦାଙ୍ଗ୍ ସତ୍ ବୁଦି ତାଙ୍ଗ୍ ବାଡା ଆନାର୍ ଇ କାଜିଙ୍ଗ୍ ଆନେଙ୍ଗ୍ ପକ୍ଷା ଆତାଙ୍ଗ୍ ନ୍ନା।
\v 3 ହେ ୱିଜୁଦିନ୍ତି ଆତ୍ମା ସତ୍ନି ଈଶ୍ଵର୍ ଆଗେ ପୂର୍ବେ ତାଙ୍ଗ୍ ରାଣ୍ କିଜି ସମାନ୍ ୱେଡ଼ାଙ୍ଗ୍, ଜାର୍ ବଚନ୍ ୱେଚ୍ଚିନି କାଜିଙ୍ଗ୍ ହପ୍ତାର୍ ହେ ବଚନ୍ ୱେଚ୍ଚିନି ବଜ୍ ମା ଉଦ୍ଧାର୍ କିଦ୍ନି ଈଶ୍ଵର ନି ହୁକୁମ୍ ତାଙ୍ଗ୍ ନାବେ ୱାତତ୍ନା।
\v 4 ଆବା ଈଶ୍ଵର୍ ଆରେ ମା ଉଦ୍ଧାର୍ କିଦ୍ନି ଖ୍ରୀଷ୍ଟ    ଟ ଯୀଶୁ ତାକେ ୱାରି ଆରେ ଶାନ୍ତି ମିକାଜିଙ୍ଗ୍ ଆୟେତ୍।
\v 5 ୱିଜ୍‍ୱି କାମାୟ୍ ପୁରାକିଦେଂ, ଆରେ ନା ହୁକୁମ୍ କାଜିଙ୍ଗ୍, ୱିଜୁ ଦେସ୍ ନି ଆଗେନୀ ମାନାୟ୍ ତିଙ୍ଗ୍ ବାଚି କିଦେଙ୍ଗ୍ ଆନେଙ୍ଗ୍ କ୍ରୀତିତାକେ ମିଙ୍ଗେଙ୍ଗ୍ ପିସ୍ତି ୱାତାଙ୍ଗ୍।
\v 6 ଇମ୍‍ଣି ମାନାୟ୍ ଦଶ୍ କିୱାଦାଙ୍ଗ୍ ଆରେ ରୋ କଗ୍‍ଲେନି ଆଣ୍ଡ୍ରେନ୍ ଇନେର୍ ହିମ୍‍ଣାଙ୍ଗ୍ ପାର୍ତି ନିକାର୍ ଆରେ ଯାର୍ତି ହିମ୍‍ଣାଙ୍ଗ୍ ହେୱାର୍ ତି ଗାଗାଡ଼୍ ନି ମାନ୍ (ତାଙ୍ଗ୍) କାଜିଙ୍ଗ୍ ଜୀଦେଙ୍ଗ୍ ଆଡୁର୍ ମାତର୍ ଆବା ଆୟାର୍ତି ହୁକୁମ୍ ମାନିକିନୀ ହିମ୍‍ଣାଙ୍ଗ୍ ହେୱାରିଙ୍ଗ୍ ବାଚି କିୟାଟ୍।
\v 7 ମାତର ଗାଜା କାନ୍ ଈଶ୍ଵର୍ ନି ନୀତି ଲେକେ ଦଶ ଆୱି କାତା, ହେୱାନ୍ ଗରିବ୍ ଜାର୍ ଇଛାତାଙ୍ଗ୍ ଆରେ ଚାନେକ୍ ତିଙ୍ଗ୍ ରିଶା ମାନ୍‍ଗୁତ୍ ହେୱେନ୍ ଆଦିକ୍ କାଲିଙ୍ଗ୍ ଉଣ୍ୱା ଦାଙ୍ଗ୍ ମାନ୍ଗା ନାନ୍ ହେୱେନ୍ ଗଉଲି ଆୱାଦାଙ୍ଗ୍ ମାନ୍‍ଗାନାନ୍ ଆରେ ବିନେ ଲକାରୀଙ୍ଗ୍ ନାଡାୟିକିଜି ହାଉକାର୍ ଆଦେଙ୍ଗ୍ ଚେଷ୍ଟା କିୱାଦାଙ୍ଗ୍ ମାନ୍‍ଗାନାର୍,
\v 8 ହାର୍ଦି ବିଷୟନି କାମାଲେବୁଧି ହିଲୱାକାନ୍ ନିୟାକିଦେଙ୍ଗ୍ ସାଧୁ ଆରେ ମିତା ଚାରି ଆରେ
\v 9 ଆରେ ଯେଲେକେ ହେୱାନ୍ ଉପକାର୍ ହିନୀ ହିକ୍ଷା ହିଜି ୱାରି କିଦେଙ୍ଗ୍ ଆରେ ବିରଦ ନି ହିକ୍ଷାତିଙ୍ଗ୍ ବୁଲ୍ ଚଚ୍ଚେଙ୍ଗ୍ ଆଡୁର୍
\v 10 ମାତର୍ ବେଶି ହେନି ଅମାନ୍ୟା ମାନାୟ୍ ଆହାର୍ ବଚନ୍‍କିନାକାର୍ ଆରେ ଟକିକିନି ମାନାୟାର୍ ମାନାର୍ ମାତର୍ ତଲ୍‍ହଣ୍ଡ ନି ମାନାୟାର୍ ବିତ୍ରେ ମାନାର୍
\v 11 ହେୱାର୍ ୱେଇ ବନ୍ଧ୍ କିନାକା ଦର୍କାର୍। ମାତର୍ ହେୱାର୍ ମାନାୟାରିଙ୍ଗ୍ ବାନ୍ୟା ହିକ୍ଷା ୱେଚ୍ଚି ୱିଜୁ କୁଟୁମ୍‍ତିଙ୍ଗ୍ କାରାପ୍ କିନାରା ହେୱାର୍ କେବଲ୍ ମାନାୟ୍‍ରିଙ୍ଗ୍ ନାଡାୟି କିଦେଙ୍ଗ୍ ଇ ଲେକେ ହିକ୍ଷା ହିଦ୍ନାର୍ ମାତର୍ ହେୱାର୍ ଧାନ୍ ଆର୍ଜା ଆଦେଙ୍ଗ୍ ଇଛା କିନାର୍
\v 12 ହେୱାର୍ତି ରକାନ୍ ହେୱାର୍ତି ନିଜେ ରକାନ ବାବବାଦୀର୍ ୱେଚ୍ଚାତାନ୍ନା କୀର୍ତିତାକେମାନି ମାନାୟାର୍ ୱିଜୁୱେଡାଙ୍ଗ୍ ମିଚ୍ୱାର୍ ରିଶା (ପରର ଅନିଷ୍ଟ କାମନା କରୁଥିବା) ପଶୁଲେକେ ଆରେ ଆଡ୍ସାଇ ଦୁଡ୍ରା ପେଠା ଆନାର୍।
\v 13 ଇ ସାକ୍ଷ୍ୟ ସତ୍ ଲାଗାଙ୍ଗ୍ ହେୱାର୍ ଏନେସ୍ ଯିହୁଦୀଙ୍ଗ୍ ରଚ୍ନାକିତି କାତା ଆରେ ସତ୍ତାଙ୍ଗ୍ କନ୍ଦା ଆଜିମାଛି ମାନାୟତି।
\v 14 ଆଜ୍ଞା କାଜିଙ୍ଗ୍ ମାନ୍ ଦିୟାନ୍ ଆୱାଦାଙ୍ଗ୍ ପାର୍ତିତାଙ୍ଗ୍ ଆଟ୍ୱା ଆନାର୍, ଇକାଜିଙ୍ଗ୍ ହେୱାରିଙ୍ଗ୍ ଆଟ୍ୱା ତାଙ୍ଗ୍ ଆକାର୍ କିୟାଟ୍।
\v 15 ହାର୍ଦିମାନାୟ୍ କାଜିଙ୍ଗ୍ ୱିଜୁ ହାର୍ଦାକା। ମାତର୍ ବାର୍ତିନିକାର୍ କାଜିଙ୍ଗ୍ ପାର୍ତି କିୱାକାର୍ କାଜିଙ୍ଗ୍ ଇମ୍‍ଣି ବିଷୟ୍ ହାର୍ ଆକାୟ୍ ଇଚିସ୍ ହେୱାର୍ ମାନ୍ ଆରେ ବୁଦି ରିୟାରିଙ୍ଗ୍ ପୁରା ଆନାର୍।
\v 16 ହେୱାର୍ ଈଶ୍ଵର୍ ତିଙ୍ଗ୍ ପୁନାର୍ ଇଞ୍ଜି ଏତୁ କିନାର୍ ମାତର୍ ହେୱାର୍ କାରୁମ୍ କାଜିଙ୍ଗ୍ ହେୱାନିଙ୍ଗ୍ ଏତୁ କିଉର୍ ହେୱାର୍ ଗିଣ୍ ଆରେ କାତା ମାନିକିୱାକା ଆରେ ୱିଜୁ ହାର୍ କାମାୟ୍ ବିଦି ଆକାୟ୍
\c 2
\p
\v 1 ମାତର୍ ଏପେଙ୍ଗ୍ ହିଡ୍ କନକ୍ ହିକ୍ଷା ନି ହାର୍ଦିବେରଣ୍ ଇନାଟ୍।
\v 2 ବୁଡାରିଙ୍ଗ୍ ୱେଚାଟ୍ ଯେ ହେୱାର୍ ୱିଜୁ ଗୁଣ୍ ନିଜ୍ ତିଙ୍ଗ୍ ସାସ୍ କିନାର୍। ଆରେ ଇ ଲେକେ ବାଉରା ଆନୀ ଦରକାର୍ ଯେଲେକେ ୱିଜୁ ମାନାୟ୍ ହେୱାରିଙ୍ଗ୍ ମାନି କିନାର୍ ଆରେ କାମାୟ୍ ତିଙ୍ଗ୍ ସାସ୍ କିନି ଦରକାର୍ ଆରେ ହେୱାର୍ ପାର୍ତିନି ଠିକ୍ ହିକ୍ଷାତାଙ୍ଗ୍ବାଡ୍କାସ୍ ଆନୀ ଦରକାର୍ ଆରେ ବିନେନିକାରିଙ୍ଗ୍ ପ୍ରେମ୍ କିନି ଦରକାର୍ ଆରେ ୱିଜୁଦିନ୍ ତିର୍ ଆଜି ମାନି ଦରକାର୍।
\v 3 ଆରେ ଦୁତି କଗ୍‍ଲେ କ୍ କାଂ ହେଲେକେ ନିଦାକିନିକିକ୍ ଆରେ କାଲିଙ୍ଗ୍ ଉଣ୍ଡେଙ୍ଗ୍ ଆହା ଆୱାଦାଙ୍ଗ୍ ହାର୍ଦି କଗ୍ଲେ ଆଦେଙ୍ଗ୍ ଆରେ ହାର୍ଦି ହିକ୍ଷା ହିଦେଙ୍ଗ୍ ଗୁୱାରି କିୟାଟ୍
\v 4 ଈଶ୍ଵର୍ ତି ବଚନ୍ ଯେଲେକେ ନିଦା ମାତର ଆମେତ୍ ଈ କାଜିଙ୍ଗ୍ ହେୱେକ୍ ଜୀପକାଙ୍ଗ୍ ଆଣ୍ଡ୍ରେନ୍ ବିତ୍ରେ ପାର୍ତି ମାନେକ୍।
\v 5 ଜାର୍ ହିମ୍‍ଣା ତିଙ୍ଗ୍ ପ୍ରେମ୍ କିନାସ୍ ନିଜେତିଙ୍ଗ୍ ସାସ୍ କିନାସ୍ ସତି ଇଲ୍‍ଦିଙ୍ଗ୍ ହାର୍ଦାଙ୍ଗ୍ ହୁଡ୍ନାସ୍, ସାଦୁ ଆରେ ଜାର୍ ଜାର୍ ଆଣ୍ଡ୍ରେନ୍ ତିଙ୍ଗ୍ ଆଧିକାର୍ ତାକେ ହିକ୍ଷା ହିୟାଟ୍
\v 6 ହେ ଲେକେ ବେଣ୍ଡିଆ କାଡ଼୍‍ଦେରିଙ୍ଗ୍ ୱିଜୁ ବିଷୟ୍ ତାକେ ହାର୍ ବୁଦି ଆନୀ କାଜିଙ୍ଗ୍ ୱାରି ହିୟାଟ୍।
\v 7 ଏପେଙ୍ଗ୍ ନିଜେ ଇନାକା ହାର୍ ହେଦାଙ୍ଗ୍ କିନି ଦର୍କାର୍ ହେଦାଙ୍ଗ୍ କାଜିଙ୍ଗ୍ ବିନେ ନିକାର୍ ହୁଡ୍ଜି ହେ ଲେକେ ବାଉରା ଆନି ଦର୍କାର୍। ପାର୍ତି ଲଗାଙ୍ଗ୍ ସତ୍ ତାଙ୍ଗ୍ ଆରେ ହାର୍ଦାଙ୍ଗ୍ ଇନାକା ସତ୍ ହେଦାଙ୍ଗ୍ ହିକ୍ଷା ହିୟାଟ୍।
\v 8 ଯେ ଲେକେ ମା ବିରୁଦ୍ ମାନାୟ ବିଷୟ୍ ତାଙ୍ଗ୍ ଇମ୍‍ଣି ବାନ୍ୟାବେରଣ୍ ୱେଚ୍‍ଚେଙ୍ଗ୍ ଆଡ୍‍ୱାଦାଙ୍ଗ୍ ଲାଜାଆନାର୍।
\v 9 ଚେଲାରିଙ୍ଗ୍ ହିକ୍ଷା ହିଆଟ୍ ଯେ, ହେୱାର୍ ନିଜେନିଜେ, ମାଲିକାର୍ ହୁଦାଙ୍ଗ୍ ମାନି କିଜି ମାନାଟ୍। ୱିଜୁ ବିଷୟ ତିଙ୍ଗ୍ ହେୱାର୍ତି କାତା ମାନି କିଦେଙ୍ଗ୍ ମୂନା କିମାଟ୍।
\v 10 ବିରଦ୍ କିମାଟ୍ ଇନାକାପା ଚର୍ କିୱାଦା ଇଚିସ୍ ପୂରାପୂରି ପାର୍ତିତାଙ୍ଗ୍ ୱେଚାଟ୍, ଯେଲେକେ ହେୱାର୍ ୱିଜୁ ବିଷୟ୍ ତାଙ୍ଗ୍ ମା ଉଦ୍ଧାର୍ କିଦ୍ନି ମାଲିକ୍ ଈଶ୍ଵର୍ ହିକ୍ଷା ନି ହାନାବାନା ଲେକେ ଆନାର୍
\v 11 ମାତର ୱିଜୁ ମାନାୟନି ମୁକ୍ତି କାଜିଙ୍ଗ୍ ଈଶ୍ଵର୍ ୱାରି ଇକାତାତ୍।
\v 12 ଲାଗିଙ୍ଗ୍ ଆପେଙ୍ଗ୍ ଯେଲେକେ ଅଧାରୁମ୍ ଆରେ ଜଗତ୍ ନି ମାନ୍ତିଙ୍ଗ୍ ପିସ୍ସି ଇଦାଙ୍ଗ୍ ନଙ୍ଗଙ୍ଗ୍ ଯୁଗତାଙ୍ଗ୍ ହାରବୁଦି ଧାର୍ମି ମାନାୟ୍ ଆରେ ନିୟାତାଙ୍ଗ୍ ଜିଏନ୍ ପାନେନ୍
\v 13 ଆରେ ହେ ୱାରିନି ଆହ୍ର ଆରେ ମା ଗାଜା ଈଶ୍ଵର୍ ଆରେ ମୁକ୍ତିକିଦ୍ନିମାଲିକ୍ ଖ୍ରୀଷ୍ଟ    ଟ ଯୀଶୁଙ୍ଗ୍ ଦୟା ୱାନୀ ପାତେକ୍ ମାନାସ୍ ଇକାଜିଙ୍ଗ୍ ମାଙ୍ଗେଙ୍ଗ୍ ହିକ୍ଷା ହିଦ୍ନାନା।
\v 14 ହେ ଖ୍ରୀଷ୍ଟ    ଟ ଯୀଶୁ ମାଙ୍ଗେଙ୍ଗ୍ ୱିଜୁ ଅଧାରୁମ୍ ତାଙ୍ଗ୍ ମୁକ୍ଡ଼ାଈ କିଦେଂ ଆରେ ଜାର୍ କାଜିଙ୍ଗ୍ ହାର୍ଦିତାକେ ଇଛା ଜାର୍ ଲକୁଲେକେ ଶୁଦ୍ କିଦେଙ୍ଗ୍ ମାକାଜିଙ୍ଗ୍ ମିଙ୍ଗେଙ୍ଗ୍ ହିତ୍ ତାର୍
\v 15 ଈ ୱିଜୁ ବେଣ୍ ଇଞ୍ଜି ବାର୍ତ୍ତି ଶାକ୍ତି ହୁଦାଙ୍ଗ୍ ୱାରିକିଆଟ୍ ଆରେ ତାଲାହାଙ୍ଗ୍ ମେହା ଆଡ ଇନେର୍ ମିଙ୍ଗେଙ୍ଗ୍ ଗିଣ୍ କିଉସ୍।
\c 3
\p
\v 1 ପାର୍ତି ଲଗାଙ୍ଗ୍ ଇଦାଙ୍ଗ୍ ମାନ୍ତ ଭାବି କିୟାଟ୍ ଯେ ଆଦିକାର୍ନି ତାରେନ୍ ମାନାର୍ ହେୱାର୍ତି ଆଦେସ୍ ମାନିକିନାର୍ ଆରେ ହାର୍ଦି କାମାୟ୍ କିଦେଙ୍ଗ୍ ଜାଗ୍ରତ୍ ମାନା 
\v 2 ଏନେରିଙ୍ଗ୍ ପା ନିଦା କିଉଦେର୍,  ଏନେର୍ ବିରଦ୍ ଆୱେଦେଙ୍ଗ୍ ଆରେ ସାସ୍ ଆସ୍ତି ୱିଜାକାର୍ ମାନାୟ କାଜିଙ୍ଗ୍ ଧାର୍ମି ଚଞ୍ଜିଆ ଆଦେଙ୍ଗ୍ ହେୱାରିଙ୍ଗ୍ ମାନ୍ତ ଏତ୍ କିୟାଟ୍ 
\v 3 ଲାଗିଙ୍ଗ୍ ଆଗେ ଆପେଙ୍ଗ୍ ଫା ବୁଦିହିଲୱାକାର୍,  କାତା ମାନି କୀୱାକାର୍,  ମାନ୍ ଦୁଃକ୍ ଆରେ ଆସ୍ବାନି ଅଲ୍ଗା ମାନ୍ ଆରେ ସୁକ୍ ଦୁଃକ୍ ନି ଚେଲା ମାଚାପ୍ ଆପେଙ୍ଗ୍ ବିନେ ନିକାର୍ ତାକେ ରକାନ୍ ମାଚାତ୍ ହେଦାଙ୍ଗ୍ ଆହା କିଜି ମାଚାପ୍ ଆରେ ମାନାୟ୍ ମାଙ୍ଗେଙ୍ଗ୍ ଗିଣ୍ କିଜି ମାଞ୍ଚାର୍ ଆରେ ଆପେଙ୍ଗ୍ ଜାର୍ ଜାର୍ ତିଙ୍ଗ୍ ଗିଣ୍ କିଜି ମାଚାପ୍। 
\v 4 ମାତର ଏଚେକାଡଦ ମା ମୁକ୍ତି କିଦ୍ନିମାଲିକ୍ ଈଶ୍ଵର୍ ଦୟା ମାନାୟ୍ ଜାତି କାଜିଙ୍ଗ୍ ତା ପ୍ରେମ୍ ଚଞ୍ଜିୟା ଅତାତ୍। 
\v 5 ହେ ପାଦ୍ନା ହେୱାନ୍ ମା ହାର୍ଦି କାମାୟ୍ କାଜିଙ୍ଗ୍ ଆକାୟ,  ମାତର୍ ମି ଦୟା କାଜିଙ୍ଗ୍ ମାଙ୍ଗେଙ୍ଗ୍ ନୁସ୍‍ଜି ପୁନାକା କିତ୍ନା।  ଇ ଉଦ୍ଧାର୍ ଆରେ ପୁନି ଆତ୍ମା ପୁଇପୁୟା ଆତ୍ମା ତାଙ୍ଗ୍ ୱାତାତ୍ନା। 
\v 6 ହେ ଆତ୍ମା ତିଙ୍ଗ୍ ହେୱାନ୍ ମା ଉଦ୍ଧାର୍‍କିଦ ନି ଯୀଶୁ ଖ୍ରୀଷ୍ଟ    ଟ କାଜିଙ୍ଗ୍ ବେଶି ଲେକେ ମା ଜପି ୱାକ୍ତାତାତ୍। 
\v 7 ଯେ ଲେକେ ଆସେଙ୍ଗ୍ ତା ୱାରିତାଙ୍ଗ୍ ଧାରୁମ୍‍ମାନାୟ୍ ତାଙ୍ଗ୍ ଗାଣାକିଆଜି ବରଷା ତାଙ୍ଗ୍ ପୁନିଆତ୍ମା ନି ଆଦିକାର୍ ଆନାପ୍। 
\v 8 ଇ ବେଣ୍ ପାର୍ତି,  ଆରେ ଯେଲେକେ ଈଶ୍ଵର୍ ତାକେ ପାର୍ତି କିନାକାର୍ ୱିଜାକାର୍ ସତ୍ କାମାୟ୍ ତାଙ୍ଗ୍ ଲାଗି ମାଞ୍ଜେଙ୍ଗ୍ ମାନ୍ କିନାର୍,  ଇ କାଯିଙ୍ଗ୍ ଇ ୱିଜୁ ବିଷୟ୍ ତିଙ୍ଗ୍ ବାଡ୍କାସ୍ ତାଙ୍ଗ୍ ହିକ୍ଷା ହିୟାଟ୍ ଇଞ୍ଜି ନା ଇଚ୍ଛା ଇୱିଜୁ ବିଷୟ୍ ମାନାୟ୍ ନିପଣ୍ଡାଙ୍ଗ୍ ହାର୍ ଆରେ ଉପକାର୍ 
\v 9 ମାତର ବିତରେଦାଙ୍ଗ୍ ନନାକା ଡାହ୍ନାକା ଯାର୍କାତି ବିରଧ ଆରେ ଇୱିଜୁ ବିଷୟ ତାଙ୍ଗ୍ ଯୁଧ୍ ତାଙ୍ଗ୍ ଆଲ୍ଗା ଆଡ୍,  ମାତର ହେୱାଙ୍ଗ୍ ୱିଜୁ ଚିନ୍ତନିମାନାୟ ଆରେ ଆହାର୍ 
\v 10 ଇମ୍‍ଣି ମାନାୟ୍  (ଭ୍ରାନ୍ତ ମତାଲମ୍ବୀ),   ହେୱାନିଙ୍ଗ୍ ରଗ ରିହା ମେହା ଆତିପାଚେ,  ହେୱାନ୍ ତାଙ୍ଗ୍ ବିନେ ମାନାଟ୍। 
\v 11 ଈଲେକ୍ଦି ମାନାୟ୍ ଯେ ହାଜି  (ଭ୍ରଷ୍ଟ)  ଆତନ୍ନା,  ଆରେ ପାପ୍ କିଜି ନିଜେ ଆପେ ଦସ୍ କିନାନ୍ ଇଦାଙ୍ଗ୍ ତୋ ଏପେଙ୍ଗ୍ ପୁନାଟ୍। 
\v 12 ଏଚେକାଡ୍ଦ ଆନେଙ୍ଗ୍ ମିତାକେ  (ଆର୍ତ୍ତମା)  କି ତୁଖିକ ତିଙ୍ଗ୍ ପକ୍ତା ନାଙ୍ଗ୍,  ହେକାଡ୍ଦ୍ ନିକପଲିତିଙ୍ଗ୍ ନା ଲାଗାୟ୍ ୱାନି କାଜିଙ୍ଗ୍ ଯାତୁନ୍ କିଆଟ୍,  ମାତର୍ ହେବେ ପିନିମାସ୍ ତୋ କାଟିକି ଦେଙ୍ଗ୍ ତିର୍ କିତାଙ୍ଗ୍ ନା। 
\v 13 ପଣ୍ଡିତାର୍ ଜୀନା ଆରେ ଆପଲ୍ ତିଙ୍ଗ୍ ଜତୁନ୍ ତାଙ୍ଗ୍ ହାସ୍‍ଦ ଇଡ୍‍ଗାଟ୍,  ଯେଲେକେ ହେୱାର୍ତି ଇନାକାପା ଅଭାବ୍ ଆଉତ୍
\v 14 ମା ଲକୁର୍ ପା ଦର୍କାର୍ ତାଙ୍ଗ୍ ସତ୍ କାମାୟ୍ ତାକେ ଲାଗାଆଜି ମାଞ୍ଜେଙ୍ଗ୍ ହିକାଆଡୁ,  ଯେଲେକେ ହେୱାର୍ ଫାଡ୍ଆହ୍‍ମି ଲେକେ ଆମେର୍ 
\v 15 ନା ହୁଜାଙ୍ଗ୍ ମାନି ୱିଜାକାରିଙ୍ଗ୍ ମିଙ୍ଗେଙ୍ଗ୍ ଜୱାର୍ କିଦ୍ନାରା,  ପାର୍ତି ବିତ୍ରେ ଇମ୍ଣାକାର୍ ମାଙ୍ଗେଙ୍ଗ୍ ୱାରି କିଦ୍ନାର୍,  ହେୱାରିଙ୍ଗ୍ ୱିଜାର୍ କିୟାଟ୍।  ମି ୱିଜା କାରିଙ୍ଗ୍ ୱାରି ୱାଏତ୍ 
