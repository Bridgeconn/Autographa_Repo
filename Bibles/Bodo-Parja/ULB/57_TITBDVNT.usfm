\id TIT
\ide UTF-8
\rem Copyright Information Creative Commons Attribution ShareAlike 4.0 License
\h ତୀତସ
\toc1 ତୀତସାର୍ ଲଗେ ହଟାଇଲାର୍ ପାଉଲାର୍ ଚିଟି
\toc2 ତୀତସ
\toc3 ତୀତସ
\mt1 The Epistle of Paul to Titus
\mt1 ତୀତସାର୍ ଲଗେ ହଟାଇଲାର୍ ପାଉଲାର୍ ଚିଟି
\c 1
\s ଅଭିବାଦନ
\p
\v 1 ପାଉଲ, ଇଶ୍ଵର୍ ରାଇଜ୍‍ ଦାସ ଆର ଯୀଶୁ ଖ୍ରୀଷ୍ଟର ଏକଲା ନିଜକରି ହଟାଇଲା, ବିଶୱାସାର ମିଲାମିସା ତାର ହର ଅଦିକ ହିଲା(ହଇସି) ତୀତସଙ୍ଗ ଲଗ,
\v 2 ଇଶ୍ଵର୍ ରାଇଜ୍‍ ମନ୍କୟଲା ଲକ ମାନ ନସେର୍‍ତା ଜିବ୍ନାର ଆଶା ଅଧୀକାର ଆନ, ଜନ କରି ବିଶୱାସ ଆର ଭକତି ସଙ୍ଗ ସତ୍ ଜଞାନର ବାଡୁଲି ହାଉତି, ଈତିର ବନ ମୁଇ ନିଜକରି ହଟାଇଲା ଅଇଆଚ;
\v 3 ସ ନସେର୍‍ତା ଜୀବନ୍ ସତ୍ ଇଶ୍ଵର୍, ହୁରବାରଦିନ ଆଗ କତାଦେମ୍ଲା କରି ଆରକ ସମ ନିଜାର କାତା ଜାଣାଇ ଦ୍ଵାରା ବାଆର ଜାଣାଉତି; ସ କାତା ଜାଣାଇ କରତାର ବଜ ଅସୁକ ଉଦ୍ଧାର୍‍କର୍ତ୍ତା କୟଲା ଲକ ଇଶ୍ଵର୍ ରାଇଜ୍‍ ଲାଡ୍ ବଚନ ମର ତ ସହରୀ ଅଇଆ ଚା
\v 4 ଉବା ଇଶ୍ଵର୍ ଆର ଅସୁକ ଉଦ୍ଧାର୍‍କର୍ତ୍ତା କୟଲା ଲକ ଖ୍ରୀଷ୍ଟ ଯୀଶୁର ତଇ ଦୟା ଆର ଶାନ୍ତି ଅଉଁଅ ।
\s ହୁର୍‍ବାର୍ କାତାର ହାଇନଦ
\p
\v 5 ମର କତାହର ପୁରାନଇଲାର କାମସବୁ ସବୁ କରୁକ ଆରକ, ସବୁ ନଗର୍ ହୁର୍‍ବାର୍ ଲକ ବାଚେଲା କରୁକ ମୁଇ କାମ ତୁମୁକ ଚାଡି ଆଇଲି;
\v 6 ଯହଁ ଲକ ଦସିନ‍ୟଲାଲକ ଆର ଏକ ମାଇଜିର ଆଣତରା, ଯାର ହିଲାମନ୍ ବିସୱାସି ଅତିତି ଆର କରାପ ଚାଲି ଚଲନି କି ଅମାନା ନ, ତାହାଙକୁ ବାଚେଲା କରା ।
\v 7 କାଇତାକ ନେତା, ଇଶ୍ଵର୍ ରାଇଜ୍‍ ଦକା ଦକି କରତାର ତାରହର ଦସିନ‍ୟଲାଲକ ଅମକ ଦରକାର; ସ ନିଜର ଇଚାୟ କି ଅଡପରିସା କି ମଦ କାଉରା କି ଟଣତାନିକା କି ସାନ କାତା ଦନଲବାର ବର୍‍ସା ଲାଗ ନ୍ୟାୟ ଆନ ଆଚାଆନନଦ ସବୁ ବଲାର,
\v 8 ବଲ ବିସ ଲାଡ୍ କରି, ନିକାଜାଣାଇ, ନିଆ ଆରଲି, ସାଦୁ ଆର ମିଚୁଆ ଅଉତି,
\v 9 ଆରକ, ଜନ କରି ସ ଲାଡ୍ହା ଶିକଷା ଦଇ ସରଦୟା ଦେମ୍‍କେ ଆର ଅଲଗା ବାଟାର ଲକ ସିକାୟଲ କରୁକ କରୁହାର ଅଉଁତି, ଈତିର ବନ ଅଧୀକାର ସିକତା ଏତକ ବିଶୱାସାର କାତାକ ଆଟୁୱା ବାବର ଦ୍ଵାରା ।
\v 10 କାଇତାକ କାତ ଲକ ଅମାନା ଲକ, ବକାର କତାଦେମ୍ଲା ଆର ଲକାର କତା ଆଚତି, ସେତାର୍‍ଗିନେ ସୁନନତ ଅଧୀକାର ଲକେମାନକାର ବିତ ର ଆଚତି;
\v 11 ସମନ୍‍କାର ମୁ ଉଁ ବାନଦ କରତାର ଦରକାର । ସମନ୍ ସାନ କାତା ଦନଲାବ ବନ ଜଗତ୍‍ା ନା ରିଲା ଶିକଷା ଦଇ ଏକଲା ଏକଲା ଗା ରାଇଜ୍‍ ଲକକ ସବୁ ହର କରାପ ବାଟ କରତି ।
\v 12 ସମନ୍‍କାର ଏକଲା ନିଜାର ଜାତି ବାବବାଦି କୟଲା ଆତତି, କରୀତୀବାସୀମାନ ସବୁଲାଡ୍ ମିଚୁଆ ଲକ, ରିସା ଲକ ପଶୁ ହର ଆର ଅଳ୍‍ସିଆ ବଡ ହଟା ଅତିତି ।
\v 13 ଇରି ସତ୍ । ସତ୍‍ରଲାଗି ସମନ୍ ଜନ କରି ଯିହୁଦୀକ ବାବୁମା କାତାନି ଆରକ, ସେତାର୍‍ଗିନେ ମୁବୁଲା ଅରଜ ଲକେମାନକାର କାତା ସବୁ ମାନଦଇ ନ୍ୟାୟ ଆନ ବିସୱାସ ନିଜାର ବାଲ ଅଉଁତି,
\v 14 ଏତାରଗିନ ସେମନ୍‍କାର୍ ଆଟୁୱା ହର ସିକାୟଲ କରା ।
\v 15 ସୁସ୍ଥ ଲକେମାନକାର ବନ ସବୁ ହଁ ସୁସ୍ଥ; କିନତୁ କଳଷିତ ଆର ଅବିସୱାସିମାନକାର ବନ ଲାହ ବିସ ସୁସ୍ଥ ନ । ତନଅୟଲ ସମନ୍କ ମନ୍ ଆର ଜାଣାଇ ଜଡକ ହଁ କଳଷିତ ।
\v 16 ସମନ୍ ଇଶ୍ଵର୍‍କେ ନଜାଣତି ବାଇଲ ମାନଲ କରତି; ସମନ୍ ଗିଣ୍ ଆର ଅମାନା ଆରକ, ସବୁ ସତ୍ କାମ ହାଇନାକରି ।
\c 2
\s ଲାଡ୍ହା ଶିକଷା
\p
\v 1 କିନତୁ ତୁମି ଲାଡ୍ହା ଶିକଷାର ଦିହାତି କଥା କୁୱା ।
\v 2 ବୁଡା ଆଣତରାମାନକ ସାଙ୍ଗ୍ ଜାଗ୍‍ରତ୍, ଗବିର, ନିକାଜାଣାଇ ଆରକ,  ସତ୍, ଲାଡ୍ ଆର ସଇଜାତାର ନିଜାର ବାଲ ଅମକ, 
\v 3 ଆରକ,  ବୁଡା ମାଇଜିମାନକ ତାରହର ବିନଲିନ୍ଦା ଲକ ଆର ମଦକାତାର ମାନଲାଗଲା ନ୍ୟାୟ ଆନ ଗୁନ ଟକି ଅମକ ଆର ବାଲ ଶିକା ଦେମ୍‍କେ ବର୍‍ସା କରା;
\v 4 ଜାରହାଇଁ ସମନ୍ ଦୟାଙଗଡାମାକ ମାଇଜିମାନକ ଶିକଷା ଦିଆ ଯ, ନିଜାର ଆଣତରା ଆର ପିଲାମାନକ ଲାଡ୍ କରା;
\v 5 ଆର ସମନ୍ ସୁଦିତା, ଲାଡ୍ ମାଇଜି, ସୁସିଲା,  ଆର ନିଜାର ନିଜାର ଆଣତରାମାନକାର ଆତ ହଉୱା, ଜନ କରି ଇଶ୍ଵର୍   ରାଇଜ୍‍ କାତା ଜନ କରି ଲିନ୍ଦା ନ୍ୟାୟ ଅନ ।
\v 6 ତାରହର ଦୟାଙଗଡାମାକ ହରତୁ(ଆଗତୁ) ବିଷୟ ନିକାଜାଣାଇ ଅମକ ହାୟ ସରଦୟା ଦିଆ;
\v 7 ତୁମି ନିଜ ନିଜାର ଚାଲିଚଲନିର ସତ୍ କାମ ଆଦରଶ ଦକାୱା, ଶିକାତ କୁଟନା ଆର ବିତ‍ର ଏତ ଆର ଲାଡ୍ହା ବାଙଗିନକର କାତା ବାଆର କରା,
\v 8 ଜନ କରି ବିରଦି ଲକ ଅସୁକ ବିଷଲାହ ମନ୍ଦ କଥା କଉ ନ୍ୟାୟ ପାର ଲାଜ ଅଜ ।
\v 9 ଚାକରମାନକ ଶିକଷା ଦିଆ ଯ, ସମନ୍  ନିଜାର ନିଜାର କରତାଲକ ମାନକାର ଆୟତ ଆନ ରତା, ସବୁ ବିଷୟ ସମନ୍‍କାର ସବୁର କାତା ମାନେତାର ହଉୱା,
\v 10 ବିରୁଦ ନ୍ୟାୟ କରା, କାୟରୀ ହଁ ଚରି ନ୍ୟାୟ କରି ତନଅୟଲ ସବୁ ବିଶୱାସ କ ବାଆର କରା, ଜନ କରି ସମନ୍ ସବୁ ବିଷୟ ଆମାର ଉଦ୍ଧାର୍‍କର୍ତ୍ତା କୟଲା ଲକ ଇଶ୍ଵର୍   ରାଇଜ୍‍  ଶିକଷାର ସନାବାନା ଲାଡ୍/ସୁନଦର ଅଉଁତି ।
\v 11 କାଇତାକ ସବୁ ମାନାର ଉଦ୍ଧାର୍ ବନ ଇଶ୍ଵର୍   ରାଇଜ୍‍ ଦୟା ବାଆର ଅଇଆଚ,
\v 12 ଆରକ,  ଅମିମନ୍ନ ଜନ କରି ରକ୍ଷା ନ ଆର ସଂସାର୍ ବର୍‍ସା ଚାଡତାର କରି ଇରି ଅନ ଜୁଗ ନିକାଜାଣାଇ, ଦର୍ମାର୍ ଲକ୍  ଆର ବକତ ବାବର ଜୀବନ୍ ବିତା କରୁ,
\v 13 ଆରକ ସ ସର୍‍ଦା ଦକାଇ ଆଶାର ରିଆ, ଅସୁକ ବଡ ଇଶ୍ଵର୍ ଆର ଉଦ୍ଧାର୍‍କର୍ତ୍ତା କୟଲା ଲକ ଖ୍ରୀଷ୍ଟ ଯୀଶୁକ ଗୌରବର ବାଆର ଜାଗିର ରମଦ,   ଈତିର ବନ ଶିକଷା ଦମଲା ।
\v 14 ସ ଖ୍ରୀଷ୍ଟ ଯୀଶୁ ଆମୁକ ମନ୍ ସବୁ ଅନ୍ୟାୟ୍ ତି ମୁକ୍ତି କରୁକ ଆର ନିଜାର ବନ ସତ୍କାମ ସାରଦୟାକୁଡିଆ ନିଜାର ଲକ ତାରହର ନିକା କରୁକ ଅସୁକ ବନ ତୁମିକ ଦିଲାଇ ।
\v 15 ଇରି ସବୁ କଥା କଉ ବରଥି ଶାକତି ସାଙ୍ଗ୍  ସରଦୟା ଦିଆ ଆର ସିକାୟଲ କରା । କ ତୁମୁକ ହଚ ନ୍ୟାୟ କରୁ । 
\c 3
\s ସବୁ ସତ୍କାମ ବନ ତିଆର
\p
\v 1 ଦିକାର ଆର ଶାକତି ଅଧୀକାର ଲକେମାନକାର ଆୟତ ଆର ବାଧ ଅମକ ଆରକ,  ସବୁ ପରକାର ସତ୍କାମ କରୁମା ବନ ତିର ଅମକ, 
\v 2 କାଆର ଲିନ୍ଦା ନ୍ୟାୟ କରୁକ,  କାଆର ବିରୋଦି ନ୍ୟାୟ ଅମକ,  ଦରମ୍ ଲକ ଅମକ ଆରକ,  ସବୁ ଲକ କ ସବୁ ସବୁହାକାର କଉଣା ଏତ ଦକାମକ ସେମନ୍‍କାର୍ ମନ କରାୱା ।
\v 3 କାଇତାକ ଆଗ  ଅମିମନ୍ନ ହଁ ନିରଜାଣାଇଆ, ଅମାନା, ମିଚ ଆରକ,  ବିନ ବିନ ପରକାର କରାପ ଇଚା ଆର ସୁକବଗ ଦାସ ରିଲ,  ରିସା ଆର ଇରଷାଇ ଦିନ ସରୁଲି କାରତିରିଲୁ, ଆରକ ଗୁରନାର ଗାଜା ଆନ ନିଜାର ନିଜାର କ ଘୃଣା କାରତିରିଲୁ ।
\v 4 କିନତୁ ଯଡବଳ  ଅସୁକ ଉଦ୍ଧାର୍‍କର୍ତ୍ତା କୟଲା ଲକ ଇଶ୍ଵର୍   ରାଇଜ୍‍  ଦୟା ଆର ମାନା ଜାତି ସବୁ ତାର ଲାଡ୍ ବାଆର ଅଇଲି,
\v 5 ସତ୍ବଳ ସ ଅସୁକ ମାନ୍‍ସି ରକ୍ଷା କରମ ହାୟ ନ,   ମାତର ଆମାର ଦୟାର ନୁଆ ଜାରନ ଧମଲ ଆର ପବିତ୍ର ଆତ୍ମାର ନଆ କରି ଦ୍ଵାରା ଆମୁକ ମନ୍ ଉଦ୍ଧାର୍ ଜାଣାଉତି;
\v 6 ସ ପବିତ୍ର ଆତ୍ମାକ ସ ଅସୁକ ଉଦ୍ଧାର୍‍କର୍ତ୍ତା କୟଲା ଲକ ଯୀଶୁ ଖ୍ରୀଷ୍ଟକ ଦ୍ଵାରା ବସି ହର ଅସୁକ ଊହର ଦିଲାଇ,
\v 7 ଜନ କରି ଅମିମନ୍ନ ତାର ଦୟାର ଦର୍ମାର୍ ଲକ୍  ଗଣିତ ଆନ ବର୍‍ସା ଲାଗ ନସେର୍‍ତା ଜିବ୍ନାର ଅଦିକାର ଅମଦ ।
\v 8 ଇରି କଥା ବିଶୱାସ କରତା, ଆରକ ଜନ କରି ଇଶ୍ଵର୍ ରାର୍ ବିଶୱାସ କାରତା ଲକ ସବୁ ସତ୍କାମ ସଶୟତାନ୍‍ ରମକ ମାନଦଇ ଅଉଁତି,  ଈତିର ବନ ଇରି ସବୁ ବିଷୟ ଆଟୁୱା ହର  ଶିକଷା ଦିଆ ବାଇଲ  ମର ମନ୍ । ଇରି ସବୁ ବିସ ମାନାମାନକାର ଲଗ ବଲ ଆର ଲାଡ୍ହା ।
\v 9 କିନତୁ ବିତଣତା କାତାବାରତା, ବିରଦ ଆର ମୋଶାର  ନିୟମ୍ ବିଷ ବାଗ ଜୁଦର ସର୍‍ଦା ବିତର ଅୱା, କାଇତାକ ଇରି ସବୁ ବୁଡଲାର ଆର ବକାର ।
\v 10 ଯହଁ ଲକ ମାନ ମିଚ ଲକାର କତା ଗିନଲା ଲକ,  ତାଲ/ ତାକ ତର, ଦୁଇ ଥର ସିକାୟଲ କୟଲା ତାର ହଚ ତାର ଥଇ ବିନ ରିଆ;
\v 11 ଇତନ ହର ଲକ ଯ କରାପ ବାଟ ଅଇଆଚ ଆର ହାହ୍‍ କରି ତୁମିକ ଆପ ଦଶୀ  କରଦ,   ଇରି ବିଷୟୁମି ଜାଣା । 
\s ସରଲା ବୁଜାଇଲା ଆର ଲାଡ୍ କାତା
\p
\v 12 ଯଡବଳ  ମୁଇ ତୁମାର ଲଗ ଆରତତମା କି ତୁକିକକ ହାଟାମ, ସତ୍ବଳ ନିକପଲିର ମର ଲାଗ ଆସୁମା ହାୟ ଚସଟା କରା, କାଇତାକ ସେତି ଶୀତ ଦିନ ମାରତାର କରୁକ ମୁଇ ର କରିଆଚି ।
\v 13 ମୋଶାର   ନିୟମ୍‍ଶାସ୍ତ୍ର ଜାଣ୍‍ତା ଲକ୍ ଜିନା ଆର ଆପଲକ ଜତୁନ ହୁର୍‍ବାର୍  ବାଟ ଲାମାଇଦିଆ,  ଜନ କରି ସମନ୍‍କାର ଲାହ ଅବାବ ନ୍ୟାୟ ଅନ ।
\v 14 ଅସୁକ ଲକ ମାନ ହଁ ଲଡା ବଲହଲତର ବନ ସତ୍କାମ ସଶୟତାନ୍‍ ରମକ ଶିକତ, ଜନ କରି ସମନ୍ ହଡନ୍ୟାୟ ନ୍ୟାୟ ଅଉଁତି ।
\v 15 ମର ସାଙଗ ରମା ସବୁ ତୁମୁକ ଯୁଆର୍ ଜାନାମଲା । ବିଶୱାସ ଅକାହାର ଯମନ୍ ଆମୁକ ମନ୍ ଲାଡ୍ କରତି,  ସେମନ୍‍କାର୍ ଯୁଆର୍  ଜାଣାଉଆ ।
\p ତୁମାର ସବୁର  ସବୁ ଦୟା ହାଡ଼ ।
