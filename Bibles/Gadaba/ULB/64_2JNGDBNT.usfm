\id 2JN
\ide UTF-8
\rem Copyright information: Creative Commons Attribution- Share Alike 4.0 License
\h 2 ଜଅନ୍
\toc1 ଜଅନ୍ ଲେକାପଣ୍ଡି ଦୁତିୟଟେ ଚିଟି
\toc2 2 ଜଅନ୍
\toc3 2 ଜଅନ୍
\mt1 2 John
\mt1 2 ଜଅନ୍
\c 1
\p
\v 1 ଆନ୍ ଜଅନ୍ ମଣ୍ଡଲିଟେ ନେତା ଜୁୱାର୍ ୱେଣ୍ତୁକିଦାନ୍,
\v 2 ଆମ୍ ପାଟିନ୍ ଲକୁ॰ ପେଲ୍ ପାଟିନ୍ ବେଲ୍ ମାନଣ୍ଡି ସତ୍ ନା, ଆନ୍ ସତ୍ ରେନ୍ ଲାଡ୍ କେୟାକ୍ ମାତର୍ ୱାୟ୍କେ ଆନ୍ ମାନା ସତ୍ ଏନାଦ୍ ଏଞ୍ଜି ପୁୟାନ୍ ଲକ୍ଗୁଲ୍ ପାଟିନ୍ ଲାଡ୍ କେୟାକର୍ ଆରେ ଆସ୍କି ଏରଣ୍ଡି ମାନ୍ୟଟେ ଆସ୍ମାଲ୍ ଆରେ ଆଦି॰ ସିଣ୍ଡିଲି॰ ପାୟିଟ୍ ଲେକକିଦାନ୍ |
\v 3 ଆବା ମାପୃ॰ ପେଲ୍‍ଟୁକ୍ ଆରେ ଆବା॰ ଯୀଶୁ କୀଷ୍ଟ॰ ପେଲ୍‍ଟୁକ୍ ଅନୁଗ୍ର, ଦୟା ଆରେ ସାନ୍ତି ଆମ୍ ଗୁଲ୍ନା ସତ୍ ରେନ୍ ଆରେ ଲଡ୍ରେନ୍ ସେୟଦା |
\v 4 ଆବା ଆମୁ॰ ସିୟଣ୍ଡି ଆଗିୟା ଅନୁସାରେନ୍ ଇମ୍ ସିଣ୍ଡିଲ୍ ତାନିର୍ ଏ॰ଗୁର୍ତୁଲ୍ ପିୟଣ୍ଡି ସୁଡି ଆନୁ॰ଗ ପେରିନ୍ କିର୍ଦେ ପେତେ |
\v 5 ଇଣ୍ଡି ପ୍ରିୟବୁଡି ଆନ୍ ଇନୁ॰ ଲେକାକିଦାନ୍ ଇଦ୍ ଉକୁଟ୍ ପୁନେଦ୍ଟେ ଆଗିୟା ଏରା ମାତର୍ ଆଗାଡିଟୁକ୍ ମାୟା | ଆନ୍ ଆଦ୍ ପକୁଦାନ୍ ଆମ୍ ତାନିର୍ ଉକୁର୍ ଆରେକୁରୁ॰ ଲାଡ୍ କେୟୁର୍ |
\v 6 ମାପୃ॰ ଆଗିୟାଲି॰ ମାନ୍ ଏରି ଆୟ୍ ଅନୁସାରେନ୍ ତାକଣ୍ଡି ଏରିଦା ଲାଡ୍, ଆଗାଡିଟୁକ୍ ଇଦି ଇମ୍ ୱେଞ୍ଜି ମାୟାର୍ ଆରେ ଅଣ୍ଡ୍ ଆମୁ॰ ସି ମାଣ୍ଡ୍ ଇମ୍ ଲାଡ୍ରେନ୍ ଉକୁର୍ |
\v 7 ଯୀଶୁ କୀଷ୍ଟ୍ ମେନ୍ରୁପ୍ ଏରି ଇ ପୁର୍ତିନ୍ ୱାରିମାଣ୍ଡ୍ ଏଞ୍ଜି ଅବିସ୍ୱାସ୍ କେଦାନ୍ ଏ॰ଗୁର୍ତୁଲ୍ ଲକ୍ ନାଡାକି॰ ପାୟିଟ୍ ଇ ପୁର୍ତିନ୍ ୱାରିମାର୍ ଅର୍ ଏରିଦାର୍ କୀଷ୍ଟାରି |
\v 8 ଇମ୍ଗୁଲ୍ ଏରେ ବିସୟ୍ଗୁଲ୍ ପାୟାଏରି॰ ପାୟିଟ୍ କାମେ କେନର୍ ଆଦ୍ ନିସ୍ପଲ୍ ଏରି॰ ମାକା ପୁରା ପୁରୁନ୍ ପୁରୁସ୍କାର୍ ପାୟ୍ଏରି॰ ପାୟିଟ୍ ତୟିକ୍ରେନ୍ ମାଣ୍ତୁର୍ |
\v 9 ଏଣ୍ଡ୍ ଜଦି କୀଷ୍ଟ ମାୟିର୍ ପଣ୍ଡି ସିକ୍ୟା ମାନ୍ ଏରାଣ୍ଡ୍, ଅଣ୍ତୁ॰ ପେଲ୍ ମାପୃ ମାନାଣ୍ଡ୍ | ଇ ସିକ୍ୟା ରେନ୍ ଡାଟ୍ରେନ୍ ମା॰ଗଡ୍ ଅଣ୍ତୁ॰ ପେଲ୍ ଆବା ଆରେ ସିଣ୍ଡ୍ ଇରୁଲ୍ ମାୟାର୍ |
\v 10 ଇ ମାୟିର୍ପଣ୍ଡି ସିକ୍ୟା ସାକାରି ଏର୍ ଜଦି ଇମ୍ ଉଲେନ୍ ୱାଗଡ୍ ଅରୁ॰ ଜୁୱାର୍ କେମେର୍ ଆରେ ଉଲେନ୍ ନାନୁମେର୍ |
\v 11 ଏନାଦି॰ କି ଏର୍ ଜଦି ଅରୁ॰ ଜୁୱାର୍ କେଗଡ୍ ଆୟ୍ ଲକ୍ନେ ଉୟାଟେ କାମେ॰ ମିସ୍ ବିଡ୍ ଏରିଦାର୍ |
\v 12 ପେରିନ୍ ବିସୟ୍ଗୁଲ୍ ଇମୁଂ ଲେକାକି॰ ପାୟିଟ୍ ମା॰ଗଡ୍ ମେନ୍ କାଗଜ୍ ଆରେ ସିରାନା ଲେକାକି॰ ଇଚା କେୟାନ୍ | ଇମ୍ ପେଲ୍ ୱାରି ମୁୱାଟ୍ତିନ୍ ପକୁ॰ ପାୟିଟ୍ ଇଚା କେଗିଦାନ୍ |
\v 13 ଆଟେଲ୍ଆମେ କିରଦେ ପୁରା ପୁରୁନ୍ ଏରିଦା | ଇମେ ଆସ୍କି ଏରଣ୍ଡି ସେଲାସିଲ୍ନେ ସିଣ୍ଡିଲ୍ ଜୁୱାର୍ ପକୁଦାର୍ |
