\id 3JN
\ide UTF-8
\rem Copyright information: Creative Commons Attribution- Share Alike 4.0 License
\h 3 ଜଅନ୍
\toc1 ଜଅନ୍ ଲେକାପଣ୍ଡି ତ୍ରୁତିୟଟେ ଚିଟି
\toc2 3 ଜଅନ୍
\toc3 3 ଜଅନ୍
\mt1 3 John
\mt1 3 ଜଅନ୍
\c 1
\p
\v 1 ମଣ୍ତଲିଟେ ନେତା ଆନ୍ ଜଅନ୍, ସତ୍ ରେନ୍ ଲାଡ୍ କେୟାକ୍ ପ୍ରି।ବାୟି ଗାୟା॰ କାକେଲ୍ ଇ ଚିଟି ଲେକାକିଦାନ୍ |
\v 2 ପ୍ରିୟ ବାୟି ଇନେ ଆତ୍ମା ଏରେ ୱାଡିନ୍ ଉନତି ଏରିଦା ଆୟ୍ ୱାଡିନ୍ ପାଟିନ୍ ବିସୟ୍ରେନ୍ ଇନୁ॰ ଉନତି ଏକା ଆରେ ଇନେ ମେନ୍ ନିୟାରେନ୍ ମାକା ଏଞ୍ଜି ଆନେ ପାର୍ତନା |
\v 3 ଏ॰ଗୁର୍ତୁଲ୍ ବାୟିତିଲ୍ ଇଲ୍ ୱାରି, ଇନ୍ ସତ୍ ପେଲ୍ ବିସ୍ୱାସ୍ ମାୟାଟ୍ ଆରେ ଏରେ ୱାଡିନ୍ ଇନ୍ ପିୟିଦାଟ୍ ଆୟ୍ ସତ୍ଟେ ପିୟିକିର୍ଟେ ସାକି ୱେଞ୍ଜି ଆନ୍ କିର୍ଦେ ଏନନ୍ |
\v 4 ଆନ୍ ସିଣ୍ଡିଲ୍ ସତ୍ ମାନ୍ ଏରି ପିୟ୍ଦାର୍ ଏଞ୍ଜି ୱେୟାନ୍ ପେଲ୍‍ଟୁକ୍ ଆନୁ॰ କିର୍ଦେ ୱାରଣ୍ଡି ଏନା ମେନ୍ ବେର୍ଟେ ବିସୟ୍ ମାନା |
\v 5 ପ୍ରିୟ ବାୟି, ଇନ୍ ଲକୁ॰ କେଦାନ୍ ଲାକାନ୍ ଚିନାଜାନା ମାନା ଲକୁ॰ ମେନ୍ ସତିକାରେନ୍ କେଗିଦାଟ୍ ଆଦ୍ ମାପୃ॰ ପାୟିଟ୍ ନିୟାଟେ କାମେ |
\v 6 ଅର୍ ମଣ୍ତଲିନ୍ ଇନେ ଲାଡ୍ ପାୟିଟ୍ ସାକି ପକେର୍ | ଇନ୍ ମେନ୍ ମାପୃ॰ ଜୟ ୱାଡିନ୍ ଅରୁ॰ ପାୱ୍ କର୍ଚ ସି ସୟ୍ କଡ୍ ଇଦ୍ ଲିୟାଟେ କାମେ |
\v 7 ଏନାଦି॰ କି ଅର୍ ୱେନ୍ ଜାତିଲି॰ ପେଲ୍‍ଟୁକ୍ ଏନାଦ୍ମେନ୍ ଉୟାୟେ॰ କୀଷ୍ଟନେ ପିଦିରି॰ ପାୟିଟ୍ ପେତର୍ |
\v 8 ଆମ୍ ସତ୍ ପାୟିଟ୍ ମିସ୍ବିଡ୍ ଏରି କାମେ କେଦାନ୍ ଲକ୍ଗୁଲ୍ ଆଦିନ୍ ପାୟିଟ୍ ଇ ୱାଡିଟେ ଲକ୍ଗୁଲୁ॰ ସାୟିଜ୍ କେଗି॰ ଏଦା, ଆଦ୍ ଆୟ୍ ଲକୁ॰ ଉପ୍କାର୍ |
\v 9 ଆନ୍ ମଣ୍ତଲି ପାୟିଟ୍ ଉନୁଟେ ଚିଟି ଲେକାତନ୍ ମାତର୍ ମଣ୍ତଲିଟେ ନେତା ଏରି॰ ପାୟିଟ୍ ଇଚା କେୟାକ୍ ଦିୟତ୍ରେପସ୍ ଆନେ ଅଦିକାର୍ ମାନ୍ ଏରୁଟଣ୍ଡ୍ |
\v 10 ଅଣ୍ଡ୍ ଆମ୍ ଆଦ୍ ମାନା, ବାୟିତିଲି॰ ସୁୱାଗତ୍ କେଗି॰ ପାୟିଟ୍ ଅଣ୍ତୁ॰ ଇଚା ମାନା ଆରେ ଏର୍ ଜଦି ଅରୁ॰ ସୁୱାଗଡ୍ କେଗି॰ ଇଚା କେଗଡ୍ ଅରୁ॰ ଆଗଟ୍କିଦାଣ୍ଡ୍ ଆରେ ମଣ୍ତଲିଟୁକ୍ ପେପ୍ସି କାର୍ଦଣ୍ଡ୍ | ଆଦିନ୍ ପାୟିଟ୍ ଆନ୍ ଆଲ୍ ୱାଗଡ୍ଆନ୍ ଅଣ୍ତୁ॰ ଅଣ୍ତୁନେ କାମେଲ୍ ଏତାସିଗିଦାନ୍ |
\v 11 ପ୍ରିୟ ଲକ୍ଗୁଲ୍ ଉୟାଟେ ବିସୟ୍ କୁଣ୍ତୁନି ସେନାୟେ॰ ନିୟାଟେ ବିସୟ୍ କୁଣ୍ତୁନି ସେଣ୍ତୁର୍ | ନିୟା କାମେ କେୟାକ୍ ମାପୃଂ ପେଲ୍‍ଟୁକ୍, ମାତର୍ ଉୟା କାମେ କେୟାକ୍ ମାପୃ॰ ପେଲ୍ଟଣ୍ଡ, ମାତର୍ ଉୟା କାମେ କେୟାକ୍ ମାପୃ॰ ସୁଡାଣ୍ଡ୍ |
\v 12 ପାଟିନ୍ ଲକ୍ଗୁଲ୍ ଦେମେତ୍ରିୟସ୍ ନିୟାଟେଣ୍ଡ୍ ଏଞ୍ଜି ସାକି ପକ୍ଦାର୍, ସତ୍ ମେନ୍ ସାକି ପକି ମାୟା | ଆମ୍ ମେନ୍ ଅଣ୍ତୁ॰ ପାୟିଟ୍ ସାକି ସିଗିଦାମ୍ | ଇନ୍ ପୁୟାଟେ ଆନ୍ ସିୟଣ୍ଡି ସାକି ସତ୍ ଏଞ୍ଜି |
\v 13 ପେରିନ୍ ବିସୟ୍ଗୁଲ୍ ଇନୁ॰ ଲେକାକି॰ ପାୟିଟ୍ ମାୟା ମାତର୍ କଲମ୍ ଆରେ ସିରାନା ଲେକାକି॰ ଇଚା ମାନା |
\v 14 ଦାପ୍ରେନ୍ ଇନୁ॰ ସୁଗୁ॰ ଅଡ୍ତାନ୍ ମିସ୍ତେନ୍ ମୁୱାଟ୍ତିନ୍ ପାର୍କା ପାର୍କି କେଗି॰ ଏଦା |
\v 15 ଇମୁ॰ ସାନ୍ତି ଏକା | ସା॰ ଲକ୍ଗୁଲ୍ ଇମୁ॰ ଜୁୱାର୍ ୱେଣ୍ତୁକିଦାର୍ | ପାଟିନ୍ ସା॰ ଲକ୍ନେ ପିଦିର୍ ଉୟି ଜୁୱାର୍ ସିୟୁର୍ |
