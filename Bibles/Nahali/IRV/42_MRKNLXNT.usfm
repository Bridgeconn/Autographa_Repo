\id MRK MK
\ide UTF -8
\rem Copyright Information: Creative Commons Attribution: ShareAlike 40 License
\h मरकुस
\toc1 मरकुस यांनी लिहिलेले चांगली बातमी
\toc2 मरकुस
\toc3 मरकुस
\mt1 MARK
\mt2 मरकुस
\c 1
\p
\v 1 ज्यो परमेश्वरान सोरो येशू ख्रिस्त ज्याविषायापूर शुभवर्तमानान सुरवात हि
\v 2 यशया संदेष्टान ग्रंथाम लिखील हि की 'होमलू मी आपनो दूताह तारओगान मोकेलतेन हि, तो तारो मार्ग तियार केरूह '
\v 3 'जेंगलाम आवाज केरनारण शब्द होमलूह आविह हि 'प्रभूकेरता मार्ग तियार केरू' 'एने ताण मार्ग हासकेरीन केरू'
\v 4 योहान माणहाह जेंगलामाय बाप्तिस्मा आपने एने मानहान पापान क्षमा एने बाप्तिसमान प्रचार केरते रेतालू
\v 5 तेवी आखोच यहुदा देश एने यरुशलेमकर ताफाय आवा एने तास स्वता:न पापे मानीन यार्देन नेदिम ताफायरीन बाप्तिस्मा लियेल
\v 6 योहान उंटळान लेट्यान फाडका पेरील एने ताण कमरेम चामळान कोमेरपोट्टो बांधील एतो तो टीडया एने जेंगलीमोवाल खातालो
\v 7 तो आवाज केरीन केतेह इही, मारेरीन समर्थ ओहलो कूण एक माणूह मारपासाणरीन आविह हि; मारो तान खाणहान बंद लागाडील सोडनेन देखी मारी लायकी नाहं
\v 8 मी तूमरो बाप्तिस्मा पाण्यानकेरीन आपतेन हि, पुण तो तूमरो बाप्तिस्मा पवित्र आत्मामाय केरन्यु हि
\v 9 ता दिहामाय इही एयगियो की येशु गालीलामायवाला नासरेथाहरेरीन आवां एने योहानान आथान यार्देन नेदिम ताण बाप्तिस्मा एनो
\v 10 ओवतो तो पाण्यामायरीन उपेर आवां , जुग उगडीन हि व आत्मा कबुतरान रुपान आपनेपुर उतारतालू हि इही ताह देखा
\v 11 तेवी आकाशामायरीन ओहलो आवाज आवां की, 'तू मारो सोरो , मन्हा प्रिय हीच, तारबारामाय मी संतुष्ट हि'
\v 12 ओवतो आत्मामाय ताह लागीन डोंगरामाय ली गियो
\v 13 एने सैतान तान परीक्षा लेतेन रेनो तो डोंगराम चाळीस दिह रेणू , तो जेंगलाजेनावारामाय एतो , एने स्वर्गदूत ताण सेवा केरतेन रेना
\v 14 योहानाहा अटक एणेनबादमा येशु गलीलाम आवां एने परमेश्वरान राज्यान सुवार्ता केणे लागील
\v 15 तो कियील काळान पूर्णता एनी हि व देवान राज्य आहने आवा हि पश्चाताप केरू व सुवर्तेपूर विश्वास केरू
\v 16 उवतो येशु गालील समुद्रान मीर जातालु तेवी शिमोन एने ताण बाहाक आंद्रिया ही समुद्रामाय जालो टाकतालान देखा, कारण ता मासा देरनारे एता
\v 17 येशु ताह कियील, मारपासान आवो , म्हणजे मी तुम्हू माणुह देरनारे ईहू इही केरुहू
\v 18 ओवतो तो जालो सोडीन चालूच ताण पासाण आवा
\v 19 तारिण जारिक ओगान जांणेबादमाय ताह जब्दीन सोरो याकोब व ताण बाहाक योहान ही नाविम जालो हासकेरीन हुदारतालान देखाना
\v 20 एने तान चालूच हादाडील , ओवतो तो चालूच आपणो आबुख जब्दी ज्या नोकराहेऱ्यो नाविम सोडीन तानपासाण गीयां
\v 21 ओवतो ते कफर्णहुमाम गीयां एने चालूच तान सोबातान एकदिह सभास्थानामाय जाइन शिक्षण आपील
\v 22 ताण शिक्षणापुरेन माणहे थक्क एयगियो , कारण तो ताह शास्त्री माणहानहोस नाहं तर अधिकार ओहलासानहोस हिकाडतेन एतो
\v 23 तान टाईम तान सभास्थानामाय अशुद्ध आत्मा लागील एक माणुह एतो
\v 24 तो आयडीन कियील, हे येशु नासरेथकरा, तू आमरा माय का नाहणे? आमारो नाश केरणेन आवां की काय? तू कूण हि जो माहु मालूम हि, देवान पवित्र तो तूच हि
\v 25 येशूने ताह धमकाळीन किईल , ठावकुच रीवू एने ज्यामायारीन निकेल
\v 26 तेवी अशुद्ध आत्मा ताह पिल्लीन मोठ्लो आयडील एने तामायरीन निकलीन गियो
\v 27 तेवी तो ओलाज थक्क एय गियो की तो एकमेकांह फुसहु लागिल, हा हि तेबी काय? काय ही अधिकार युक्त नोवालो लिकाडतालु! हा अशुद्ध आत्म्यांना ही हुकुम करने एने तो तान होमेलनू
\v 28 ही ताण कीर्ती चालूच गालीलान चारुउगेन आखा भागाम पासारील
\v 29 सभास्थानामायरीन निकलनेपुर तो चालूच याकोब व योहान न्या हेऱ्यो शिमोन एने अन्द्रीय ज्यांन गिर गीयां
\v 30 शिमोनान हाहवूख हेर्यामाय दुखारया पुढील एती , तीनबाराम चालूच ताह किइल
\v 31 तेवी तान आहने जाइन तीन आथाह धेरीन तीह उठाडील एने तीन हेरी ' निकलील, एने तान सेवा केरूह लागील
\v 32 सूर्य बुडीतेवी हांजपुरर माणहान आखा दुखणेइतास एने भूतलागीलाह ताफाय लावील
\v 33 एने सोब शहर बायणाहेऱ्यो आवा
\v 34 तेवी ताम प्रकारान रोगांमाय पिडलेल्या मोकताह माणहाह तान हाजो किरेल एने मोकता भुतडा काडील ; ता भूतडा तान ओलखिल केरिन तान ताहाच बोलहू आपील नाहं
\v 35 ओवता तो हेकाले मोटला वेगोस उठीन बाहेर गियो एने जेंगलाम जाइन ताहरी जाईन प्रार्थना केरील
\v 36 तेवी शिमोन एने तान हाती तोह होदणे केरिन गीयां
\v 37 एने तो सापडनेपोर तो ताह कियेल, आखा माणहे तुवाह होदणे केरिन हि
\v 38 तेवी तो ताह कियील, माहु आसपासणे गावाम उपदेश केरता आवी केरिन आपु दिहरेउगे जाहू कारण ज्यांन उदेशान मी निकलीस हि
\v 39 ओवतो तो आखोच गालील माय तान सभास्थानामाय जाइन उपदेश केरिन एने भूतडा काडतेह रोईल
\v 40 तेवी एक कुष्टरोगी ताफाय आवां एने तान ओगांण मांडा टेकिन ताह विनंती केरूह लागील एने ताह कियील आपनी इच्छा रेंय तर मान्हा शुद्ध केरणेन आपु समर्थ हेथे
\v 41 तेवी ताह ताण किरवाय आवो एने तान आथ ओगान केरीन ताह आथ लागाडील व किईल मारी इच्छा हि, शुद्ध होव
\v 42 तेवी चालूच तो कुष्ठरोगी शुद्ध एनो
\v 43 येशूने ताह चेतावणी आपिल एने चालूच मोकलीन आपील
\v 44 एने किइल देखू, कून भी ज्याविषायापूर काही केहू मां , तर जाइन स्वतः याजकाह देखाड एने ताहाच प्रेमान पोटी केरिन तू आपनो शुद्धीन केरता मोशेन निवाडील अर्पण केर तानकेरता की तू शुद्ध एयनेण साक्षी आखाह सोमजनेजुवी
\v 45 पुन तो बाहेर जांणेबादमाय घोषणा केरीन केरीन ता वातूह ओलाज प्रसिद्ध किरेल की येशूह आखानओगान शहराम जाता आवेतनाहा ; केरिन तो बाहेर डोंगरामाय रेणू तेबी माणहे चारउगरीन ताफाय आवास.
\c 2
\p
\v 1 काही दिहामाय येशू पोशो काफर्णहुमात एने तो गिर हि या माणहान कानी पोडील
\v 2 तेवी ओलाज माणहे जमाना की बांयणामाय देखी ताह जागो होईना तेवी येशु ताह संदेश आपतेन एतो
\v 3 ओवतो माणहे ताफाय लखवा ऐईल माणहाह लीन आवा ताह शारुबी विसीन लावील एता
\v 4 ताह गर्दीवजेसे तानआहने जाता आवेतनाहा , केरिन तो जाहारी एतो तावालो छप्पर तास विसीन बाजूमाय केरीएने वाट केरीन ज्या खाटलापोर लखवा मानुहू हुवील एतो ती खाट्लो बुंदे येशु आह्नी सुडील
\v 5 तानकेरीन विश्वास देखीन येशु लखवा ऐईल माणहाह कियील, 'सोरा , तारो पापान क्षमा एनी हि'
\v 6 कोलाक शास्त्री तीजागी बोहली एता ; तान मोनाम ओहलो विचार आवां की
\v 7 ज्यो ओहलो का बोलिह? ज्यो तर परमेश्वरान अपमान केरतेन हि परमेश्वराशिवाय कूण पापान क्षमा केरूह शकणे?
\v 8 येशूने आपनो आत्म्यामाय चालूच सेमजीन लीईल की ज्या मोनामाय काय विचार केरतेन हि, तो ताह कियील, आपनो मोनाम ओहलो विचार का लावतहे?
\v 9 हेल्लीच काय हि, तारो पापान क्षमा एनी हि, इही लखवा ऐईल माणहाह केने सोपो केव्ही उठ, आपनी खाट्लो विसीन चालू होहलोच इही केने सोपो हि?
\v 10 पुन माणहान पुत्राह पृथ्वीपुर पापान क्षमा केरणेन अधिकार हि ज्यो तुम्हू होमेजणे केरिन (तो लखवा ऐईल माणहाह कियील)
\v 11 मी तुवाह किथु उठ, आपनी खाट्लो विसीन ली , एने आपने घेर जा
\v 12 ओवतो तो उठिल एने चालूच आपनो खाट्लो विसीन आखांन देखातोह निकलील, ज्यापोररीन आखा जान थक्क एय गियो एने देवान गौरव केरिन कियेल, आमु इही केधीच देखील नाहं
\v 13 तो तारिण निकलीन जांणेबादमाय समुद्रानमेरे गियो एने आखोच माणहेएकठाहेते ताफाय आवां तेवी तान ताह शिक्षण आपील
\v 14 तारिण जात एतालून ताह अल्फिन सोरो लेवी जकातीन नाकापूर बोहील देखानो एने ताह तान किईल , मारपासान आव, तेवी तो उठीन तानपासाण गियो
\v 15 ओवतो यास एय गियो की तो ताण घेर खानेनकेरीता बोहील, ताहरी मोकताज जकातदार एने पापी माणेहेबी येशु एने तान शिष्य ज्यांन पक्तीस आवीन बोहील कारण तो मोक्तास असून तो ताण पासाण आवा एता
\v 16 तेवी परुश्यामायवाला शास्त्री ज्यान ताह जकातदार एने पापी माणहे न्या हेऱ्यो खातेन देखीन ताण शिष्यास कियेल, ज्यो जकातदार एने पापी माणहे ज्यांन हेर्यो का खातेह?
\v 17 ज्यो होम्लीन येशु ताह कियील, निरोग्यान वैदयान गिरीज नाह सोती, तर रोग्याह हि मी नितीमानाह नाह तर पाप्याह हादणेन आवूह हि
\v 18 योहानान शिष्य एने परुशी उपास केरतेन एता , तेवी माणहे आवीन ताह कियेल, योहानान शिष्य एने परुश्यांन शिष्य उपास केरनु पुण आपणा शिष्य उपास केरतेन नाह सोतो तान कारण काय?
\v 19 येशु ताह कियील, वाऱ्हाडयाहेऱ्यो उपेर हि ताहउर उपास केरनेन शक्य नाहं
\v 20 तेबी इही दिह आवती की उपेर ताफायरीन काढीन लियेल जाय तेवी ता दिहामाय तो उपास केरती
\v 21 कूण नोवालो फाडकान ठिगळ जुना फाड्काह लागाडणे नाहं लागाडील तर देड केरने केरता लागाळील ठिगळ ताह म्हणजे जुनालाह फाडणे एने डोसा मोठा एता
\v 22 कूण नोवालो द्राक्ष रूह जुना बुधल्याम घालीत नाहं पेर्यो तर नोवालो द्राक्षान रोहा केरीन बुधले फुटी , द्राक्षरस टाकतू , एने बुधलेही रिकामी ऐतेह केरिन नोवालो द्राक्षरस नोवोज बुधलाम बोरनू
\v 23 ओवतो इही एयगियो की तो शब्बाथ एकदिह खेतामयरिन जातेन तान शिष्य वाटीन केंणहे मुडीन लागिल
\v 24 तेवी परुशी ताह कियेल, देखू, सोब्बातान एकदिह केरूह नाहा तो हे का केरनु?
\v 25 तेवी येशु ताह कियील, 'दाविदाह गिरीज पुढील म्हणजे ताह एने तान हातीवालाह बुख लागील तेवी ताह काय किरेल
\v 26 अब्याथार प्रमुख याजक येतो तो देवान मंदिरामाय कोहलो गियो एने याजकाशिवाय कोणबी खाहू मा ता समर्पित रुटू तान कोहलो खानु एने आपनो हाथेवालाह ही कोहलो खाणेन आपील हे तुम्हू केध्दीह वोचील नाहं काय?
\v 27 उजू तो ताह कियील, सोब्बातान माणहान केरीन एयेल हि, माणुह सोब्बातान केरीन एयेल नाहं
\v 28 केरिन माणहान पुत्र सोब्बातानबी प्रभू हि.
\c 3
\p
\v 1 ओवतो तो पोशो ईक्वारी यहुदी प्रार्थना मंदिरामाय गियो ताहरी वोडाविल आथान एक मानहू एतो .
\v 2 एने तापोर दोष मेल केरिन सोब्बात एकदिह तो ताह हजो केरथू की काय हे देखणेन ते टोपीन बोह्ना एता
\v 3 तेवी तान आथ वोडाविल माणहाह किईल , उठ, एने उबरील रीवू
\v 4 ओवतो तो ताह कियील, सोब्बत एकदिह हाजो केरनेन केव्ही वाईट केरनेन , जीव वाचाडील केव्ही जीव लेणे ज्यामरीन कालो सशास्त्र हि? पुण तो ठावकास रेणा
\v 5 ओवतो येशूने रागाम भरात आखाउखेर देखील एने ता माणहाह आथ सेटो केर ; तान आथ सेटो किरील एने तो हाजो एनो
\v 6 ओवतो परुशी बाहेर जाइन येशुन घात कोहलो केरुहू ज्याविषायापूर लागीच हेरोदियाहेर्यो तानविरुद्ध मसलत केरतेन बाहानो
\v 7 येशु आपनो शिष्याहेऱ्यो गालीलान तलावाउखेर निकलीन गियो एने गालीलामायवाला मोठू समुदाय पासानपासान निकलील
\v 8 यहुदिया, यरुशलेम, इदोम एने यार्देन तीउगेवालू भाग एने सोरव सिदोन ज्ञान आह्नेपाहाने भाग ज्यामरीन मोठू समुदाय जी मोठ्लामोठ्ला कार्य केरतेन एतो ताबाराम होम्लीन ताफाय आवां
\v 9 तेवी गर्दीवजेसे आपु हेंग्रीन जाहू नाहा केरिन तान शिष्यांना नाव तियार केरणेन किइल
\v 10 कारण तान मोक्ताजानाह हाजो किरील एता केरिन जो रोगांमाय पिलील एता ता आखा ताह स्पर्श केरणेन ताण डीलापूर दोवडतीन एता
\v 11 ताहेरया अशुद्ध आत्मे ताह दिखिह एता तेवी तेवी ते ताण पाया पोडीन केतेह की तू देवान सोरो हीच
\v 12 तेवी तो ताह चेतावणी आपील किथी इही की ज्याविषायापूर बोलहू मा
\v 13 ओवतो तो डोंगर चेडिन गियो एने ताह जूइ एता ताह हादाडील एने तो ताफाय आवा
\v 14 तेवी तान बारा जाणान निवाडनु केरील ; तानकेरता की,एने तो ताह मोकलील कि प्रचार केरू
\v 15 ज्यान आपणेहेर्यो एय एने भूतडा काढणेन अधिकार आपील उपदेश केरीनकेरता ताहाच मोकलो
\v 16 तान जाह बारा जाणान निवाडनु केर्यो एने शिमोनाह पेत्र ही एक नाव आपील
\v 17 जब्दीन सोरो याकोब, एने याकोबान बाहाक योहान ज्या बोआनेर्गेस म्हणजे गिरज्ने पुत्र ज्याभी नाव आपील
\v 18 आंद्रिया, फिलीप बर्थलमय, मतय, थोमा, अल्फिन सोरो याकोब
\v 19 एने तदद्य शिमोन कनांनी एने ताह धेरीन आपणार यहुदा एस्कोर्योन
\v 20 ओवतो तो गिर आवां तेवी पोशो ओलाज माणहे जमाना की ताह खानेनकेरीता ही टाइम नायजुडी
\v 21 हे होम्लीन तान गेरल्या ताह धेरनेन निकेलना कारण ताह वेळ लागिल हेथे इही तान केने एता
\v 22 तोहोलोच यरूशलेममायरीन आवील शास्त्री कोलाक एता की ताह बालजबुल लागील ही एने तो ता बुतडान पुढारी एने तान मोदेतसे भूतडा काडीन
\v 23 तेवी तो ताहाच आपणेफाय हादाडळीन केणु लागील की, सैतान सैतानाहा केवी काढील?
\v 24 आपसामाय फुट पुढील राज्य टिकने नाहं
\v 25 आपसामाय फुट पुढील घेर ही टिकने नाहं
\v 26 सैतान स्वतापूर उठिल एने तामाय फुट पुढील तर तो ही टिकने नाहं ताण शेवेट एय
\v 27 ताकतवाला माणहाह पेल बांद्याशिवाय कुनीबी ताण घेराम रीगीण ताण मालमत्ता ताह बांदणेपोरूच तान घेर लुटूनु आवी
\v 28 मी तूमूह खेरीच किथु की मानवपुत्रांन आखा प्रकारान पापान एने निंदा किरील दुर्भाशनान क्षमा एय
\v 29 पुन जो कूण पवित्र आत्म्यान निंदा केरूह ताह क्षमा नाहा तर तो सार्वकालिक पापांन दोषी हि
\v 30 ताह अशुद्ध आत्मा लागील हि, इही तो केतेह एता केरिन तो हे बोल्णु
\v 31 तेवी ताण आहाक एने तान बाहाक आवा एने बाहेर उबरीयेल रेयीन तास खोबीर मोकलीन ताह हादाडील
\v 32 ताहेर्यो मोक्तास माणहे बोह्ना एता तो ताह कियेल देखू, बाहेर आपनी आहाक एने आपणा बाहाक आपणा होदणे केरिन हि
\v 33 तान ताहाच उत्तर आपील केणु मारी आहाक एने केणु मारा बाहाक?
\v 34 ओवतो जो ताण भोवती बोहिल एता ताऊखीर देखीन तो कियील, देखू, ही मारी आहाक एने ज्यो मारा बाहाक!
\v 35 जो कूण देवान इच्छेप्रमाणे वागीह तोच मारो बाहाक , तीस मारी बोनीक व तीस मारी आहाख.
\c 4
\p
\v 1 पोशो तो समुंद्रकिनारापूर शिक्षण आपहु लागील तेवी तान अह्ने जुलूम मोठलो समुदाय जुमील केरिन तो समुद्र्माय एक नाविम जाईन बोहील एने आखा माणहे समुद्रकिना-यापोर बोहिल .
\v 2 ओवतो तो ताहाच दाखले आपील मोकतीस वातु हिकाडू लागीलएने हिकाडते ताह कियील,
\v 3 होमलू , देखू, एक पेरणार पेरणी केरीनकेरता निकलील
\v 4 एने तो पेरीत येतो काही बी वाटीपूर पोडील एने पक्षी आवीन ती बी खाइन गीयी ,
\v 5 काही बी केठीन जमिनीपोर पुढील ओह्ला जागे की मातड्याम जादा नाहांऐती ती बी जेल्दी उगिल
\v 6 एने ताहेरया सूर्य उगनो तेवी बारो न देरीलतामाय ती कोंब जेल्दी हुकीन गीयी
\v 7 काही बी काटामाय पोडील ती उगिल पुन काटानवजेसे तान वाढ निवरील केरिन ताह पिक आवा नाहं
\v 8 काही बी हाजो जमिनीपुर पोडील तान हाजी वाढ एनी तान पिक आवा तान तीस गुणा, साठ गुणा एने शंभर गुणा फोल आवा
\v 9 ओवतो येशूने किइल , 'न्यानहेऱ्यो कान हेथे तो होबली ',
\v 10 ओवतो ताहेरया येशु एखालो एतो तेवी ता जागापूर तानआहने बारा शिष्यांहेर्या जा माणहे एता तास ज्याह देखाडणेविषयी फुसील
\v 11 येशु ताह कियील, 'तुम्हू तर परमेश्वरान राज्यान लीकाईल केनेम तुम्हू आपील हिताहापूर बाहेर्रीन माणहाह उदाहरण आपील केनेम आवी
\v 12 जानकेरता की तास देखीन लेजी पुण देखणे नाहा एने होम्लीन लेजी पुण मालूम नाहा ताण मोनान पालट एहू नाहा एने तान क्षमा जुडणे नाहा
\v 13 तो ताह कियील, 'जर तुम्हू ज्या दाखल्याह होमजाडने नाहं तर ओवतो कालोबी देखाडणेविषयी केवी समजी'?
\v 14 खेतावालो जो बी पेरनेन तो म्हणजे वचन पेरनेन
\v 15 वाटीपूर वचन पेरील जातेह तावालो माणहे हे हेथे की जो वचन होम्लीन लेनो पुण चालूच सैतान आवीन तामायलो वचन चोरीन लेणे
\v 16 एने काही माणहे इही हेथे की ता सापराट्यो जमिनीपोर पिरील वचनानगेत, ताहेरयो तो वचन होंबलेह रेणू एने चालूच आनंद लेनो
\v 17 पुन तामाय बारो नाह एतो केरिन तो काही टाइम वचनामाय स्थिर रेतेह एने ताण ओवतो ताहेरया वचनावजेसे तां पोर संकट आवी एने त्रास एता तेवी चालूच तो आपणो विश्वास सोडीन आपणु
\v 18 एने दिहरा माणहे इही हेथे की जो काटामाय पुढील बी हारकास तो ज्या माणहे हेथे की तो वचन होम्लीन लेनो
\v 19 पुन जीवनामाय चिंता धन, पोयशा ज्यांन लालुचमाय एने दिहिरी वस्तु प्राप्त केरनेल इच्छा ज्यामाय हि एने तो वचनामाय दाबीन टाकताला तावजेसे वचनामाय फोल आविह नाहं
\v 20 एने काही माणहे ता बी प्रमाणे हेथे जो बी हाजो जमिनीपोर पुळील , तो ज्या माणहे हेथे की वचन होमेलनू एने मनन केरनु तामाय फोल आवी तो तीस पट्ट साठ पट्ट एने शंभर पट्ट पेक्षा ही होवटो आवी
\v 21 ओवतो येशु ताह कियील, 'काय कायताहा दिवाह तानकेरता लीन आवते की ताह कालोबी मापाबुंदे मेलूह शकणे? काय दिवाह उपेर मेलनेकेरीन लावे नाहं?
\v 22 कारण काही इही काही लीकाईल नाहं की तो उघडकीस आवूह नाहं एने काही प्रसिद्ध एहू नाहा इही लीकाईल नाहं
\v 23 कोणीभी कान हेथे तर होबली
\v 24 पोशो तो ताह कियील, जे सावदान रेय तुम्हू होमेलनू तापूर तुम्हू ध्यानपूर्वक विचार करूज्या मापासे तुम्हू दिहीराह आपील मापासे तुम्हू आपील जाहो पुन तुम्हू जास्तीबी आपणेमाय आवी
\v 25 न्यानहेऱ्यो हि ताह आपील जाय न्यानहेऱ्यो नाहं ताफाय जो काही हेथे तो देखी पासाणरीन लीईल जाय
\v 26 पोशो तो कियील परमेसश्वरान राज्य इही हेथे की जोह्लो कूण मानुहू आपनो खेताम बी पेरनेन
\v 27 राती हुवील व दिह उठिल व तास बी उपेर कोंब आवील देखील ते केवी एयगियो ते ताह मालूम नाहं
\v 28 जमीन आपोआप पिक आपीह पेल्लाचने कोंब ओवतो केनेंह ओवतो केंहामायवाला भूरील दान
\v 29 पिक तियार इयेलपूर तो लागीच दातलो पिरिह, कारण काट्नेन टाइम आवी हि
\v 30 तीन सोराह तो ताह कियील, 'आपु केवी केहू शकणे की देवान राज्य केवी हेथे? जर ते कायताहा दाखलामाय मांडो '?
\v 31 ते रायीन दाणानगीत हि तो जमिनीमाय पेरनेबुखी पृथ्वीपोरवाला आखा दानापरीन आत्या एतो ,
\v 32 तेबी पेरने बादमाय उगाडिन आखा झाडापालामाय मोठू एतो एने ताह ओह्ला मोठा मोठा डालखा फुटणु आकाशावाला चिडा ताण सावलामाय वस्ती केरता आवी
\v 33 याच मोक्तास दाखले आपिन तो ताह वचन किथी याच तो ताह तान ग्रहण शक्तीप्रमाणे किथी याच
\v 34 एने दाखलाशिवाय तो ताह काही किथी नाह पुन ताहेरया तो आपनो शिष्याहेर्या एयस तेवी ताह आखा काही होमजाडीन किथी इही
\v 35 तान एकदिह ताहेरया हांजपुर एनी येशु ताह कियील चाला आपु पुरलेउखीर जाहू
\v 36 तानकेरता तो ता गर्दीह सोडीन तो नाविम एतो तोहोलोच ताह लीन गीयां ताहेर्यो काही नाव एती
\v 37 ओवतो मोठा वादलो एयगियो व जावटो नावीपोर इह्केरीन आदळत एता की ती नाव पाण्यानकेरीन भोरणे लागील
\v 38 येशु नाविन पासान भागाम उशास लीन हूव गियो एतो तेवी ताह ता जागे केरीन कियेल, गुरुजी आपु बुळीहि हेते तेबी आपुह काही लागणे नाहं काय?
\v 39 तेवी येशु उबरील रेणू तान वाराह धोमकाडणे एने जावटाह किइल ठावको रीवू , उभू रीवू तेवी वारा पोडील एने अगदी ठावकुच एयगियो
\v 40 पोशो येशु ताह कियील, 'तुम्हू का बीतेह? तुम्हू एविपुर विश्वास नाहं काय?
\v 41 तेवी तो जादा बिईल एता एने आपसामाय एकमेकाह कियेल, 'हा हि तेबी कूण की वारा एने पाणी पुण ज्यान होमेलनू '.
\c 5
\p
\v 1 ओवतो तो समुद्राम पुरले उखीर गररसेकरान देशांम आवा .
\v 2 येशु ताहेरया नाविमरीन उतरणा एने बाहेर आविह येतो एक अशुद्ध आत्मा लागील माणुह ताह मिलील
\v 3 तो कबरात रेथे एतो एने ताह साखळदंडाने देखी बांधिन मेलने शक्य नाहएता
\v 4 कारण ताह मोक्तास वेळा बेड्यांनी व साखळदंडाने बाधील येतो ही तान साखळदंड तोडीन टाकील एता , व बेड्यांचे तुकडा तुकडा किरेल एता ताह कूण ही बाधुहू शकत नाहएता
\v 5 तो दाडीन रात दिह कबरांमाय व डोंगरामाय आयेडतेन इही व दिगुड देगुड आपणा डील खेचीन लेतेन इही
\v 6 येशु ला सेटेरीन देखताज तो दोवळीन आवां , एने ताण पाया पोडील
\v 7 एने मोठ्लो आयडीन कियील, हे येशु महान देवान सोरा , तू माय का पोडणेस? मी तुवाह देवान शपथ लीन किथु, मान्हा दमने मां
\v 8 कारण तो ताह कियील, अरे, अशुद्ध आत्मा आवो माणहामायरीन निकेल
\v 9 तान ताह फुसील , तारो नाव काय हि? तान उत्तर आपील मारा नाव सैन्य, कारण आमु मोक्तास हेते;
\v 10 एने आमूह ओवतो देशामायरीन रीगाडू मां ओहलो तो आग्रहाने ताह विनंती केरूह लागील
\v 11 ताहरी डोंगरान कडेला डुकरांन एक मोठू कळप चारतेन एतो
\v 12 तेवी भूतडान ताह विनंती केरील की आमु ता डूकाराम रीगणे केरिन ताऊखीर आमूह लागाडील आप
\v 13 ओवतो तान ताहाच परवानगी आपिल ; तेवी तो अशुद्ध आत्मे निकलीन डूकाराम रीगनो एने तो सुमारे दुय हजार डुकरांन कळप दोवळतीन जाइन कड्यामायरीन समुद्रामाय पोडील एने पाण्यामाय दोम कोंडाईल मोराना
\v 14 डुकरे होंबालनार दोवेडना व ताह गावाम व खेतमोलाम जाइन हे वर्तमान किइल तेवी काय एयगियो हे माणहे देखणेन आवा
\v 15 तो येशुहेऱ्यो आवा एने देखील की जो मानुहू जापुर अशुद्ध आत्मा लागील एतो फाडका रीगाडीन शुद्धीपूर आयील देखानो एने ताह बिय वाटील
\v 16 तानकेरता ही घटना पेल्ली तास भूतग्रस्ताह काय एयगियो तो एने डूकरानबारामाय आखा माहिती किइल
\v 17 तेवी तो ताह विनंती केरूह लागिल की तो ताफायरीन निकलीन जाणे
\v 18 एने पोशो ताहेरया येशु नावीपोर चेडते एतो तेवी ज्या माणहामाय अशुद्ध आत्मा एतो तो माणूह येशूह कियील, एने विनंती केरूह लागनो का माहु तुवाहेर्यो आवहू आपज्यू
\v 19 पोशा येशु ताह आपनेहेर्यो लीन जाणेन मोनाई केरील ताह कियील, आपणाच माणहामाय घेर जा, एने ताह आखा किजी जो देवाने तारकेरता किरेल हि एने ताह हे पुण किजी की देवाने तारपोर दया कोहली केरील
\v 20 तेवी तो निकलील एने येशूने जो मटली काम तानकेरता केरील एती ती दकापलीस भागाम जाहीर केरूह लागील ; तेवी आखाज आश्चर्य लागिल
\v 21 ओवतो येशु नाविम बोहीन पोशा जांणेबादमाय तानआहने माणाहान मोठू समुदाय आवां तो समुद्राआह्नी एतो
\v 22 तेवी याईर नावान सभास्थानान एक अधिकारी आवां , एने ताह देखीन ताण पाया पोडील
\v 23 तान आग्रहाने ताह विनंती केरील की मारी आती सोरी मोरने टेकनी हि तिने हाजो एय जीवूहू केरिन आपु आवीन तीपुर आथ मेल
\v 24 ओवतो येशु ताहेऱ्यो निकलील; तेवी मोक्तास माणहे तानपासान चालना एता एने ताहेर्यो गेर्दी केरतेन एता
\v 25 एने ताहरी रक्तस्रावाने बारा वरहि पिडलेली एक बायकू एती
\v 26 तिने मोकताज वैद्यांन हातून मोक्तास हाल सहन केरीन आपनेहेऱ्यो जा एता नाह एता ता आखा खोबालीन टाकील एता तेबी तीह हाजो लागणे नाह एता पुन आजार वोळतेच रेणू एतो
\v 27 ताहेरया तिने येशूनबारामाय होमलील तेवी ती गर्दीमाय तानपासाण आवी एने ताण फाडका स्पर्श किरेल
\v 28 कारण ती केतेह एती , केवळ ताण फाळकाह स्पर्श किरील तेबी हाजी एय
\v 29 तेवी लागीच तीन लुयूस्राव झिर हुकीन गियो एने आपु ता पिडामायारीन हाजो एयगियो हि इही तीह शरीराम अनुभव आवां
\v 30 आपणामायरीन शेक्ती निकलील हि जो येशुन आपनो ठायी चालूच ओळखील एने गर्दीमाय वोलीन किईल , मारो फाडका कूण शिबिल?
\v 31 तान शिष्य ताह कियेल, माणहे समुदाय आपणाहेऱ्यो गेर्दी केरिन हि जो आपु देखनु तेबी आपु केणु कूण माहु शिबिल?
\v 32 ओवतो जिने जो किरील एता तीह देखणेन सोम्की देखील,
\v 33 तेवी ती बायकू आपनो बारामाय जो काही घटना तो होमजीन बीणु एने काटीन काटीन ताफाय आवी एने ताण पाया पोडीन तिने ताह आखा खेरो खेरो जो गेडनो तो किइल ,
\v 34 तो तीह कियील, सोरी , तारो विश्वासान तुवाह हाजो किरील हि; शांतीसे जा तारो पिडामायारीन मुक्त होव
\v 35 तो बाहेर एतो कोलाकामाय यहुदी सभास्थानान अधिकाऱ्यान घेराउखीरीन काही माणुह आवी एने ताह कियेल, आपनी सोरी मरण देखाइल ऐवी गुरुजींह त्रास काहा आपथो
\v 36 पुण येशु तान बोलनाउवगे लक्ष्य न आपथो सभास्थानान अधिकाऱ्याराह कियील, बिऊ मां विश्वास मात्र देर
\v 37 तान पेत्र याकोब, याकोबान बाहाक योहान ज्यान शिवाय कुनीबी आपनेहेर्यो आवहू आपील नाहं
\v 38 ओवतो तो सभास्थानान अधिकाऱ्यान घेराण आहने आविलपुर ओक्साबोक्शी रेड्णारे एने आखान केरणारा ज्यान कापाली चलील तान देखाने
\v 39 तो आत जाइन ताहाच कियील, तुम्हू का कापाली केरता एने रेड्ता? सोरो मोराना नाहं निंदिमाय हि
\v 40 तेवी तो आहने लागिल; पुण तान ता आखान बाहेर मोकलीन आपील एने सोरीन आहाकआंबू एने आपनेहेर्यान माणुह लीन सोरी एती ताहारी तो गीयां
\v 41 ओवतो सोरीन आथाह धेरीन तो कियील, तलीमा कुम ; ज्यान मतलब सोरी मी तुवाह किथु उठ
\v 42 एने चालूच ती सोरी उठीन चालू लागील ; कारण ती बारा वर्षान एती तेवी तो चालूच आश्चर्य चक्कित एय गियो
\v 43 जो कोण भी सोमजी काम नाहा ओहलो तान ताह हास केरीन हुकुम केरील ओवतो ताह किइल की जीहः खाणेन काही आपज्यू.
\c 6
\p
\v 1 ओवतो येशू ती ठिकाणे रीन निकलीन आपणो गावाह आवु एने तान शिष्य ताहे-या आवा .
\v 2 ताहेरया सोब्बातान दिह आवां तान प्रार्थनान सबामाय जाइन संदेश आपनेनसुरवात केरील तान संदेश होम्लीन खूब माणहे आश्चर्यचक्कित एयगियो तो कियेल, ज्या जो आखा काही केरीन प्राप्त एयगियो? काय जो ज्ञान आपणेमाय आवा हि, एने ज्यान हातून कोलिक ही महत्कृत्ये ऐतेह
\v 3 जो हुतार जो मरीयेन सोरो एने याकोब, योसे, यहुदा एने शिमोन ज्यान जो बाहाक तोच हा हि ना? एने ज्यान बोणीक न्या आपनेहेर्यो हि ना? इही ते तानबारामाय ओळखेल
\v 4 तेवी येशु ताह कियील, संदेष्टांन सन्मान एता नाहं इही नाहं पुण ताण देशाम ताण आप्तेष्टाम जर ताण घेरून मंडळीत ताण सन्मान एता नाहरेने
\v 5 जारिक दुखार्यापोर आथ मेलीन तान ताहाच हाजो किरील ज्या शिवाय दिहरा काल्लोबी सामर्थ्यानकाम ताह ताहरी केरता आवा नाहं
\v 6 तान अविश्वासान ताह आश्चर्य लाग्नू ओवतो तो शिक्षण आपतेन गावा गाव फिरील
\v 7 ओवतो ता बारा जानाहा आहने हादाडळीन तो ताह जोडीजोडीन मोकलहु लागील तान ताहाच अशुद्ध आत्मापुर अधिकार आपील
\v 8 एने ताहाच आज्ञा केरील की वाटीनकेरता होटी वाचीन दिहरा काही लेहू मां रुटू , झोल्नो कोमेर कायताम पौशा लेहू मा
\v 9 तेबी वहाणा रीगाडीन चालू , दुय अंगरखे पेरहू मा
\v 10 उजू तो ताहाच कियील तुम्हू काबी एखादान घेर उतरणु तेवी तो ठिकाण सोडिताहावूर न्याच रीवू
\v 11 एने ज्या जागापूर तुमरो स्वागत एय नाहं एने ताहरिज माणहे तुमरो होमबोलणार नाह सोतो तारिण निकेल तेन ताह साक्ष जुडने केरिन आपनो तळपायान मातड्यो न्याच झेटकीन टाकु
\v 12 ते तारिण निकेलना एने माणहान पश्चाताप केरुहू ओहलो तास प्रचार केरील
\v 13 मोक्तास भूतडा काडील एने मोकता दुखार्या तेलचोलीन केरीन हजो किरेल
\v 14 हेरोद राजानबाराम होमलील, कारण येशून यश आखा जागापूर गाजले एता काही माणहे कियेल, बाप्तिस्मा आपणार योहान जीवतालू एनो एयतान करता तामायरीन सामर्थ्यान काम शक्तीकेरी काम केरतेन हि
\v 15 दिहरा माणहे कियेल, 'तो एलिया हि, काही माणहे कियेल हा संदेष्टा हि, म्हणजे संदेष्टापैकी च एक हि
\v 16 पुन हेरोद राजाने ताहेरया होमलील तेवी तो कियील, 'योहान, ज्यान मी बोच काटील एती तो जीवतालू एनो हि'
\v 17 आपणो बाहाक फिलीप यान बायकु हेरोदिया जीनओगान हेरोदाने स्वतः माणुह मोकलीन योहानाहा देरावीन कैदेत जेखेडीन मिलील एता कारण हेरोदाने तीहेऱ्यो वाराड किरेल एता
\v 18 एने योहान ताह केतेह इही, तू आपनो बायहान बायकु मीलनु ज्यो सशास्त्र नाहं
\v 19 यानकेरता हेरोदिया तां पोर डाव धेरीन ताण मारणे केरणेन दिखिह एती पुन तीन काही चालेना
\v 20 काहाकाय योहान नीतिमान एने पवित्र माणहे हि ज्यो होमजीन हेरोद तान बिय धरी एने तान रक्षण करी, तो तान बोलुहू एक तेवी जुलूम गोंधळून जाय तेबी तान केने होम्लीन ले
\v 21 ओवतो एक सोयीन दिह आवां तेवी हेरोदाने आपनो वाढदिवशी आपणा प्रधान, सरदार एने गालीलामायवाला प्रमुख माणहे ज्या मेजवानी आपिल
\v 22 एने हेरोदान सोरीन नृत्य किरेल तापूर आवील आखा प्रधान पावणा खुश एय गियो तापूर हेरोदाने तीह किइल , 'मांग, जो तुवाह जूइ हि, मी तुवाह तो आपाण्यू '
\v 23 पोशो तो तीह वचन आपील कियील, मारा आर्दो राज्य सुद्द जो काही तू मांगुह मी तुवाह आपाण्यू
\v 24 तापूर ती बाहेर जाइन आपनो आईकफाय आवी तीह फुसील , मान्हा काय मागील जुवी तेवी तीन आहाक किइल , बाप्तिस्मा आपनारा योहानान मुंडे
\v 25 तेवी ती चालूच दोवळतीन जाइन राजाफाय आवी एने किइल , मारी इच्छा हि की बाप्तिस्मा आपनारा योहानान मुंडे ऐवी तेलीमाय आपज्यू
\v 26 तापूर राजा खूब दुखी एनो पुन आपणा वचन एने आपनो घेर आवील माणहानवजसे तो ता सोरीह नकार आपुह शकील नाहं
\v 27 तेवी राजाने हुकुम आपिल की योहानान मुंडे लीन आवु इही एक शिपायाह किइल , 'तेवी बोंनदिखानामाय जाइन योहानान मुंडे काटील
\v 28 एने ताह तेलीमाय मेलीन ता सोरीह आपील एने ता सोरीन आपनो आईक आपील
\v 29 ताहेरया योहानान शिष्याने ही बातमी होमेल्नी तेवी तो आवा एने ताण प्रेत कबरेम मिलील
\v 30 ज्याबादामाय प्रेषित येशुहेऱ्यो आवा , एने आपु जो जो किरील एने जो जो हिकाडील तो आखा येशूह किइल
\v 31 तेवी तो ताह कियील, तुम्हू जेंगलाम एकांती चाला व थोडो थाकमूळने ली कारण ताहरी मोक्तास माणहे आविह जात हिताम ताहाच रोटुखाणेन देखी टाइम जुडतो नाहांऐती
\v 32 तेवी ते नाविमरीन पुरलेउखीर एखालामाय जागे गीयां
\v 33 माणहान ताहाच निकेल तेन देखील एने मोक्तास जाणाह ताह ओळखील एने तावाला आखा गावामरीन माणहे पायच निकलील दोवाडतेन जाइन ताण पेलूच तोथा पोचना
\v 34 येशु नाविमरीन उतरणा तेवी तान माणाहान मोठू समुदाय देखाने तो तर मेंढपाळ नाह सोता मेंढरांनहोस एता केरिन ताह तानकेरीन किरवाय आवां एने तो तान मोकताज वातूनकेरता शिक्षण आपने लागील
\v 35 दिह मोक्ताज उतरीलपूर तान चेला ताफाय आवा व कियेल, ही जेनग्लामाय जागो हि एने दिह ऐवी जुलूम उतरणा हि
\v 36 तेवी माणहान आजुबाजून गावाम जाइन स्वतः केरता खानेन काही लेज्यो केरिन ताह जाणे किईल
\v 37 तान ताह उत्तर आपील , तुमुच ताह खानेन आपु तो ताह कियेल काय जाइन दोनशे रुप्यान रुटू वेचातो लीन ताह खानेन द्याव्या?
\v 38 तो ताह कियील, तुमरो पाय कोलाक रुटू हेथे? जाइन देखू, देखीलपूर ते ताह कियेल, पाच रोटा एने दुय मासा
\v 39 ओवतो ता आखा माणाहाह निल्लो जागीपोर गटागटाने बोहाडणे किइल
\v 40 तेवी तो शंभर शंभर एने पन्नास पन्नास इही पंक्ती पंक्ती ने बोह्ना जीही काय वाफाम!
\v 41 ओवतो तान ता पाच रुटू एने ता दुय मासा लीन उपेर स्वर्गाफाय देखीन आशीर्वाद आपील एने रुटू तुडील ता ताह वोदाडणे आपनो शिष्यांह आपील तो दुय मासाही आखान वाटीन आपील
\v 42 ओवतो आखा खाईन तृप्त एयगियो
\v 43 एने तास उगरील तुकडान बारा टोपला बोरीन विसील एने मासान तुकडेबी लीजायल
\v 44 रुटू खाणारे पाच हजार माणहे एता
\v 45 ओवतो मी लोकसमुदयामाय जाणेन किथु, एने तुम्हू नाविम बोहीन पुरलेउखीर बैथसैदा न्या जा इही केयीन तान चालूच शिष्यांना जाणेन किइल
\v 46 ओवतो माणहाह जाणेन केयीन तो प्रार्थना केरणेन डोंगरापोर गियो
\v 47 एने रात एनी तेवी तो नाव समुद्राम मध्यभागी पोहचीलही एती एने येशु एखालो जमिनीपोर एतो
\v 48 ताह तो आयेड मारीन हैरान एयगियो हेथे कारण वारा जोरेस मुयान आविह एतो ओवतो राती चौथ्या प्रहारान सुमारास तो समुद्रामाय पाण्यापोर चालतो ताऊखीर आविह एतो ताण जागेरीन ओगान जाणेन बेत एतो
\v 49 पुण ताह पाण्यापुरीन चालतालून देखीन हा बुतळो हि इही ताह लाग्नू व ते आयळील
\v 50 पाच काहाका ताह देखीन ते आखा बिईल एता तेवी तो चालूच ताहेर्यो बोलहू लागील व ताह किईल धीर धेरू मी हि
\v 51 एने तो ताऊखीर नाविम चेडिन गियो तेवी वारा ठावको एनो ओवतो तो मोनाम पराकाष्ठतेणे आश्चर्यचक्कित एयगियो एता
\v 52 कारण रोटान वात ताह उमगली नाहांऐती तान मोन केठीन एयगियो एता
\v 53 बादमाय तो पुरलेउखीर जाइन गनेसरेतान मेरापूर पोचेल तो तास नाव बांधिन मिलील
\v 54 तो नाविमरीन उतरताच माणहान ताह ओळखील
\v 55 एने तो आसपासणे भागाम चारीउगे दोवळादोवेळ केरिन फिरील एने जाहरी का तो हि केरिन ताण कानी आवा , ताहरी तो दुखनेकऱ्यास खाटलापोर रीगाडीन ताफाय आवहू लागिल
\v 56 तो खेडापाडाम नगरांम केव्ही खेत मोलामांय काबी जाऊ , ताहरी तो दुखनेकऱ्यास बोर बाजारामारीन आवीन मेलने एने आपु फाडका तेबी आथलागाडी दया इही ताह विनंती केरिन एने जोला ताह आथलागाडीन तोलोक हाजो एता.
\c 7
\p
\v 1 तेवी परुशी एने यारुशलेम मायरेन आवेलाह कोलाक शास्त्री एकठाच आवीन ताफाय आवा .
\v 2 तास देखील की तान काही शिष्य आथ न दोवते तोहोलोच जेवण केरतेन हेथे
\v 3 कारण परुशी व दिहीरा आखा वाडवडीलांन रीतीह अनुसरून आथ हासकेरीन धोन्याशिवाय जेवण केरतेन नाह
\v 4 ओह्लास बाजारामारीन लावील धोन्याशिवाय खाणे नाह ज्याहोस मोकता रूढी परंपरा एतो तान ते पोहणे केरतेन इही जोह्लो घागरी पितलीन ठामंला डोवणेन
\v 5 ज्यानहोस परुश्यांन व धर्मशास्त्री ज्यान येशूह फुसील , तुमरो शिष्य वाडवडीलांन पोहणे का केरतेन नाहं? पुन आपणा जेवण आथ न दोवते आवीन खाणु
\v 6 येशु ताह कियील, तुम्हूहु ढोंग्यानबारामाय यशयान हाजालीच भविष्य आवाज केरील हि जोहलो लेखील हि, जो मारा सन्मान फक्त ओठान केरनु पुन तान मोन मार्फायरीन सेटो हेथे
\v 7 ते वाया मारी उपासना केरनु कारण जे शास्त्र केरिन जे हिकाडते ते रेणू माणाहान नियम
\v 8 तुम्हू परमेश्वरान आज्ञा बाजूमाय मिलील हि एने तुम्हू माणहान परंपरा ची मदत लीईल हि
\v 9 तान ताह किइल , तुम्हू परमेश्वरान आज्ञा बाजूमाय केरणेल जादा चेत्रो एयगियो हि तानकेरता की तुम्हू आपनो रूढी परंपरा स्थापना केरूह सेकी
\v 10 दाखलानकेरता मोशेन किइल , आपनो आइक आबाक सन्मान केरू एने जो कूण आपनो आइक आबाक सन्मान केरतेन नाहं ताह देहांत शिक्षा केरावी
\v 11 पुन तुम्हू केणु जर एखादु आपनो आबाक आपनो आईक कियील की जो मी तुम्हू पोषणानकेरता आपनेन तो कुर्बान म्हणजे अर्पण किरील हि
\v 12 तर तुम्हू आपनो आबाकणेकेरिन केव्ही आइकनेकेरता ओगान काही केरूह आपतेन नाहं
\v 13 इह्केरीन तुम्हू आपणो संप्रदाय चालू मेलीन देवान वचन रद्द केरता एने ज्यासाराखा उजू मोक्तास वातु केरता
\v 14 तेवी लोकसमुदयामाय पोशो हादाडळीन किईल , तुम्हू आखा जान मारा होमलू एने होमजाडीन ली
\v 15 बाहेररीन माणहान आत जाइन ताह भ्रष्ट केरिन इही नाहं तर माणहान मायरीन जो नीकलनेन तोज ताह भ्रष्ट करने
\v 16 एवी जान कान एती तो होमेल लेय
\v 17 तो लोक्सामुदायामायारीन निकलीन गिर जांणेबादमाय ताण शिष्यांनी ताह ता देखाडणेविषयी फुसील
\v 18 तो ताह कियील, तुम्हू देखी ओलाज अज्ञाम हि की काय? जो काही बाहेररीन माणहान आत जातेह तो ताह नष्ट केरूह शकत नाहं जो तुम्हू होमजाडने नाहं काय?
\v 19 कारण तो तान मोनाम नाह तर तो पेटाम जातेह एने शौचकुपातून बाहेर पुडी ओहलो रीतीमाय तान आखा प्रकारान खानो शुद्ध ठेरायेल
\v 20 उजू तो ताह कियील, जो माणहामायरीन बाहेर नीकलनेन तोज माणहाह भ्रष्ट केरने
\v 21 कारण मायरीन म्हणजे माणहान मोनामायरीन वाईट विचार निकलहू
\v 22 जारकर्मे, चोऱ्या, खून, व्यभिचार, लोभ, दुष्टपणा, निंदा, आल्युहू , हेवो , जुलीहि गाळी, अहंकार मूर्खपणा
\v 23 जाह आखा वाईट वातु मायरीन बाहेर निकलहू एने माणहाह भ्रष्ट केरनु
\v 24 पोशो येशूने तो तीजागेन सुळील एने सोर प्रांतात गियो ताहरी तो एक घेराम गियो ही कुणुथी मालूम नाहा इही ताण मोनाम एता तेबी ताह लिकाडील रेणे शक्य नाह एता
\v 25 पुण तीनस आत्या सोरीह अशुद्ध आत्मा लागील एतो ओहलो एक बायाकू तानबारामाय चालूच होमलील एने ती आवीन ताण पाया पुढील
\v 26 ती बायकू हेल्लेणी असून सुरफुनुकी जातीन एती तिने ताह विनंती केरील की मारो सोरीमायरीन अशुद्ध आत्मा काडनु
\v 27 तो तीह कियील, सोराह तृप्त एहू आप, कारण सोरान रूटू लीन घेरून चिताह टाकणे हाजो नाहं
\v 28 ओवतो तिह ताह उत्तर आपील , खेरो हि महाराज, तेबी घेरून चितीबी मेजाखाली सोरान हातून पुळील चुरो खाणु
\v 29 तो तीह कियील, तारो केने पोटील , जा तारो सोरीमायरीन अशुद्ध आत्मा निकलील हि
\v 30 ओवतो ती आपनो गिर गीयी , तेवी सोरीह आथरीलपूर टाकील हि व अशुद्ध आत्मा तिमायरीन निकलीन गीयां हेथे इही तीह देखणेन आवा
\v 31 ओवाता तो सोर भागाम निकलील एने सिदोनावरून दकापलीस प्रांतामायरीन गालील समुद्राउगे पोशा आवां
\v 32 तेवी माणहान एक बेहेरू तोतऱ्या माणहाह ताफाय आवीन आपु ज्यापूर आथ मेलू ओहलो ताह विनंती केरील
\v 33 तेवी तान ताह माणहाफायरीन एकउखीर लीजाईन ताण कानाम आंगल्या लीईल व थूपिन तान ताण जीबीह स्पर्श किरील
\v 34 एने उपेर स्वर्गाउखेर देखीन तान हांह लियेल व किईल , इफ्फाथा, म्हणजे मोकलो होव
\v 35 तेवी तान कान मोकला एयगियो व ताण जिबीन बंद लागीच सुळीन तो स्पष्ट बोलहू लागील
\v 36 तेवी हे कोणीही हे मालूम नाहा इही तान ताह हास केरीन किइल ; पुन तो ताह जोह्लो जोह्लो किथी गियो तोहोलो तोहोलो ते जादास हे जाहीर केरिन गीयां
\v 37 एने ते अतिशय थक्क होऊन कियेल, तान आखा काही हाजो किरेल हि, हा बेयराह होम्बलनेन व मुकाह बोलनेन शेक्ती आपथु.
\c 8
\p
\v 1 ता दिहामाय ताहेरया पोशा मटली गेर्दी एकठाच एनी , एने तान आहनी काहीच खाणेन नाहएता, तेवी तान आपनो शिष्यान आहनी हादांडलीन किईल .
\v 2 मन्हा आवो माणहांपोर किरवाय आवां हि, कारण ते तीन दिहारीन मारो हातेच हि एने ताहेऱ्यो खाणेन काहीच नाहं जर मी न्या उपाशी गिर मोकलीन आपील , तर रस्त्यापूर थूपिन रेयीन जाहो ; कारण जामायरी काही सेटेरीन आवा हि'
\v 3 जर मी न्या उपाशी गिर मोकलीन आपील , तर वाटीपूर थूपिन रेयीन जाहो ; कारण जामायरी काही सेटेरीन आवा हि'
\v 4 ताण शिष्यांनी ताह उत्तर आपील , 'न्या जंगल माय ओलाक माय रुटू कूण किरीन लावी कि ज्यो तृप्त ऐती?'
\v 5 तान ताह फुसील ; तुमरीफाय कोलाक रुटू हि?' तास किइल , 'सात'
\v 6 तेवी तान माणहाह जमिनीपोर बोह्नेनकेरता आज्ञा आपिल , एने ता सात रुटू विसील एने आशीर्वाद आपिन मुळनु , एने आपनो शिष्यांना आपतेन गियो कि तान ओगान मिलील, एने तो माणहान ओगान वोदिन आपील
\v 7 तान आह्नी जारिक आत्या मासा पुण एता ; तान आशीर्वाद आपिन ताह पुण माणहान ओगान मेलनेन आज्ञा केरील
\v 8 तो खाइल तृप्त होवून गीयां एने शिष्यांनी उगरील तूकडान हाती सात टोपला बोरीन उखीलील
\v 9 एने माणहे च्यार हजार बरोबर एता , तेवी तास ताह मुकलेल,
\v 10 एने तो लागीच आपनो शिष्यांन हाती नावीपोर चेडिन दलमतुता प्रदेशाम निकलीन गियो
\v 11 ओवतो परूशी आवीन ताण हाती वाद विवाद केरूह लागिल, ओवतो ताह तापासीन देखनेन केरता ताण फायरीन स्वर्गीय चिन्ह मांगील
\v 12 तान आपनो आत्मामाय दुखी एय लेईन कियील, 'ओवतो वेलान माणहे का? चिन्ह मागताला? मी तुम्हू खेरो किथु कि आवो वेलान माणहान केरता नाहं चिन्ह नाहं आपील जाय '
\v 13 एने तो ताह सोडीन पोशा नावेपोर चेडिन बोहील एने पुरलेउखीर निकलीन गियो
\v 14 शिष्य रुटू लेणेन विहिरीन गीयां एता , एने तान आह्नी एकूच रूटू एतो
\v 15 तास ताह जतवले 'देखू परुषीयांन खमीर एने हेरोदांन खमिरापासून होमंबालीन रीवू '
\v 16 तो आपसामाय विचार केरणे लागिल 'आमुफाय रूटू नाहं '
\v 17 ज्यो होमजाडीन येशूने ताह किइल , 'तुम्हू का आपसामाय हा फूस केरतेन हि, कि आमुफाय रुटू नाहं? काय ऐवी ताहवोर तुम्हू नाहं मालूम नाहं होमजी? काय तुमरो मन केठीन होवून गीयां हि?
\v 18 काय डोला असून नाहं दिखिह , एने कान असून नाहं होमले? एने काय तुम्हू एर नाहं
\v 19 कि मी ताहेरया चार ऐजारांनकीरीन पाच रुटू मुळनु एती तर तुम्हू टूकडान कोलाक टोपली बोरीन विसी?' तान ताह किइल , 'बारा टोपला '
\v 20 'एने तेवी च्यार ऐजारांकेर्ता सात रुटू विसील तर तुम्हू तुकडान कोलाक टोपला बोरीन विसील?' ताह किइल , 'सातटोपल्या'
\v 21 तो ताह कियील; 'काय तुम्हू ऐवी ताहवोर समजील नाहं?'
\v 22 ते बथेसदामाय आवा ; एने माणहे एक आंधलाह लेईन आवा एने ताह विनंती केरील कि ताह स्पर्श केरू
\v 23 तो ता आदलान आथ देरावीन ताह गावान बाहेर लेईन गियो एने ताण डोलामाय थूपिन तापोर आथ मेलील, एने ताह फुसीन 'काय तू काही दिखेह का?
\v 24 तान डोला उघडीन किइल , 'मी माणहाह दिखिह हि; ते मन्हा चलतालोन जाडानहोस देखातेह'
\v 25 तेवी तान दिहरीवारीन ताण डोलापूर आथ मेलील, एने आंधलान हाजकेरीन दिखीलेतो हाजो एनो एने आखा काही स्पष्ट स्पष्ट देखणेन लागील
\v 26 तान ताह हे केईन गिर मोकलील , 'आवो गावान बाजूमाय पाय पुण मेलाय चा नाहं '
\v 27 येशू एने तान शिष्य कैसरिया एने फिलीपिया ओवतो गावाम निकलीन गीयां रस्त्यापूर तान आपणा शिष्यांना फुसीन , 'माणहे माहु काय केनु?'
\v 28 ताह उत्तर आपील , 'योहान बाप्तीस्मा आपूह , 'पुण कूण कूण एलिया एने कूण कूण संदेष्टाह मायवालू एक हि इही केनु '
\v 29 तान ताह फुसीन , पुन तुम्हू माहु काय केनु?' पेत्राने ताह उत्तर आपील , 'तू ख्रिस्त हि'
\v 30 तेवी तान ताह चेतावणी आपिन कियील कि मारो विषयी हे कुणीहुच केहू मां
\v 31 ओवता तो ताह हिकणेन लागील कि माणहान सोरान केरता आवश्यक ओगांन कि तो जादा दु: ख सोसेल एने आबुक माणहे एने प्रधान याजक, एने शास्त्री ताह तुच्छ होमजाडीन मारीन टाकतीएने तो तीन दिहामाय जीवतालू एनो
\v 32 ताण वात ताह खेरीच खेरो केयीन आपिल आवो केरता पेत्र आलेग उगे जाइन दटावू लागील ,
\v 33 पुण तो फिरीन आपनो शिष्याउखीर देखीन एने पेत्राला दोमकाळीन कियील, 'हे सैतान , मारो ओगानरीन शेटो जा; कारण तू परमेश्वरान वातुपोर नाहं , पुन माणहान वातून मन लागी 'ही
\v 34 ताण गर्दीह आपनो शिष्यांन हाती आह्नी हादाडळीन ताह किइल , 'जो कूण मारो हाती आवहू इच्छिमाय, तास आपणो त्याग केरुहू एने आपणो कृस विसीन , मारो पासाण आवो
\v 35 काहा आपणो जीव जो वाचाडू दिखेह तो ताह टाकाय , पुण जो ओणी मारपुर सुवार्ता प्रसार केरता आपणा जीव टाकाईल ताह तो वोचाडी
\v 36 जर माणुह आखा जगाह जिकील एने आपनो आत्म्यान नाश एनो तर ताह काय लाभ एय
\v 37 माणूह आपनो प्राणा बद्दल काय आपूह?
\v 38 जो कूण व्यभीच्यारी एने पापी जातीन माय मारो केरिन एने मारो वातु केरिन पेटाडील, माणाहान पुत्र पुण ताहेरया तो स्वर्गदूतांन हाती आपनो पित्यान ख्रिता हाती आवी , ताण तारिण इईल '.
\c 9
\p
\v 1 तान ताह किईल मी तुमू खेरो किथु की तो न्या उब्रीयेल हि ता विचमाईल कुणईही हेथे की जो ताह वोर परमेश्वारान राज्यातम सामर्थ्य हाती आवा हि , ज्यो देखीन लेती, तो ताहवोर मोनान होवाद केदीमेदी नाह चाखणार .
\v 2 सहा दिह ओवतो येशू ने पेत्र एने याकोब एने योहान न्या हाती लीईल, एने एकांतात कायताहा एक बोयडापोर लेईन जाइता तान ओगान तान रूप बोदलीन गीयां ,
\v 3 एने तान फाडकान चमकेन लागिल कि इत ताहवोर उजालो आवां , कि पुथ्वीपोर एखादु थोबी पुण इही उज्वल नाहं केरूह शकत
\v 4 एने ताह मोशे हाती एलिया देखानो ; तो येशू हाती वातु केरूह लेथू ;
\v 5 ओवतो केरता पेत्रने येशू ला किइल , 'हे रब्बी, आमरा न्या रेणे हाजो हि: तानकेरता आमु तीन मंडप बणावूहू ; एक तारो केरता , एक मोशे केरता एने एक एलिया केरता '
\v 6 कारन कि तो नाहं होमजाडने एतो कि काय उत्तर आपूह, ज्ञानकेरता कि तो बियीन गीयां एता
\v 7 तेवी एक वादलापोर ताह घेरले, एने ता वाद्लामरीन हा शब्द निकलील, 'हा मारो मोगालू पुत्र हि, तान होबंलो'
\v 8 तेवी तास एक चारू बाजूमाय दुष्टी केरील , एने येशूह सोडीन आपनो हाती एने कुणीहुच देखील नाहं
\v 9 डोंगरावरून उतरतालान तान ताह हुकुम केरील कि जो ताहवोर माणहान पुत्र मरणा मायरीन जीवताला न एय जो ताहवोर तुम्हू जो काही देखील रेंय तो कुणीहुच केनेन नाहं
\v 10 तास आवो वातूह एर मिलील; एने तुमु आपसामाय वाद विवाद केरूह लागिल, 'मोरेलताहा मायरीन जीवताला उठाडणेन काय आर्ध हि?'
\v 11 एने ताह फुसील , 'शास्त्री का केणु कि एलीयान पेल्ला आवणो गर्जेन हि?
\v 12 तान ताह उत्तर आपील , 'एलिया खेरीखेरीच पेल्ला आवीन आखा काही हुदारीन पुण माणहान सोरान विषय माय हे का लेखील हि तो जादा दु: ख विसी , एने मारील जाय?
\v 13 पुन मी तुम्हू किथु, कि एलिया तर आवां हि, एने जोह्लो ताण विषयी लेखील हि, ताह जो जुविकाय ताण हाती किरेल '
\v 14 ओवतो तो शिष्या हाती आवां , तेवी पेल्ला कि तान च्यारी बाजुरीन मटली गेर्दी जोमनी हि एने शास्त्री तान बरोबर वादावाद केरतेन हि,
\v 15 ताह देखताज आखा खूब आश्चर्य केरणे लागिल, एने ताण उगे धोवडीन आवीन ताह नमस्कार किरील
\v 16 तान ताह फुसील , 'तुम्हू ज्याहेर्यो काय वाद विवाद केरतेन हि?'
\v 17 गेर्दी मायरीन एकजाण उत्तर आपील , 'हे गुरु, मी आपनो सोराह , याम मुको आत्मा रीगिल हि, तारो उगे लावील एता
\v 18 जाहरी का ती ताह देरती, न्याच आसटीन आपने : एने तो मुयांमाय फेस लावथू एने दात देलने लागणे एने हुकीन जाथूमी तारो शिष्यांना किइल कि तो ताह काढीन टाकतीह , पुन तो काडूह शकले नाहं '
\v 19 हे कोलाक तान ताह उत्तर आपिन किइल , 'हे अविश्वासी माणहे , कि केध्दीह ताहवोर तारो हाती रेंय? ताह माहुफाय लावो '
\v 20 तेवी ते ताह ताफाय लेईन आवा : एने तान ताह देखील, तर ता दुष्ट आत्मामाय लागीच ताह पिल्लीन टाकील ; एने तो जमिनीपोर पोडील, एने मुयामायरीन फेस गेलतालोन निकलीन गियो
\v 21 तान ताण आबाकने फुसील , 'ज्यान हि आलतालो केध्दीह तारिण हि?' तान किइल , 'आत्या पनाफायरीन
\v 22 तान ज्याह नष्ट केरनेनकेरता ज्याह पेलूस आगठामाय तर केध्दीह पाण्यामाय पुढील ; पुन केध्दीह काही केरूह शकेल, तर आमऱ्येरेपूर द्या केरीन उपकार केर '
\v 23 येशू ने ताहा किइल ; केध्दीह तू केरूह शकतोस? हि काय वात हि! विश्वास केरनेनकेरता आखा काही एहू शकत'
\v 24 सोरान आबाहाकने चालूच विनंती केरीन कियील, 'हे प्रभू मी विश्वास करने , मारो अविश्वासाम उपाय केर '
\v 25 ताहेरया येशूने देखील कि माणहे धोवडीन आवीन गेर्दी केरतेन हि, तर तान अशुद्ध आत्म्याह हे केयीन बियाडील 'हे मुका बेहेरू आत्म्या मी तुवाह आज्ञा आपथु, ताण मायरीन निकलीन जा एने तामाय केधीच प्रवेश केरूह मां '
\v 26 तेवी तो आयडीन एने ताह जादा पिल्लीन निकलीन गियो ; एने मोरीलानहोस सारखो एनो , आवो ताहवोर कि जादा माणहे केणेंन कि तो मोर गियो
\v 27 पुन येशूने ताण आथ देरावीन ताह उठाडील, एने तो उबरील रेयीन गियो
\v 28 28 ताहेरया तो घेराम आवां , तर ताण शिष्यांनी एकांतात ताह फुसील , 'आमु ताह का काढीन शकून नाहं?
\v 29 तान ताह किइल , 'हि जात बिना प्रार्थनयाने कायताहा उंजू उपाय नाहं निकलीन जात
\v 30 ओवता ते तारिण निकलीन गीयां , एने गालीलामायारीन चालना एतोतास इच्छा नाहांऐती कोणीही मालूम एय ,
\v 31 काहा तो आपनो शिष्यांना संदेश आपथु एने ताह किथी एतो , 'माणहान पुत्र , माणहान आथाकेरीन देरावील गियो , एने तो ताह मारीन टाकील ; एने तो मोरनाराण तीन दिहाबादमाय उटाळील गियो '
\v 32 पुन हि वात तान लंक्षाम नाणी आवी , एने तो ताह फुस्नेनकेरता बियीईन एता
\v 33 ओवाता ते कफरनुहुम माय आवीलएणे गेराम आवीन ताह फुशील , 'वाटेमायबी तुम्हू कायताहा वातुपोर वादावाद केरता एता?'
\v 34 तू ठावको रेणा , कारण वाटी तास आपसामाय हे वाद विवाद केरता एता कि आमरा पेक्षा मोठू कूण हि
\v 35 तेवी तान बोहीन बारांजाणाह हादील एने ताह किइल , 'केध्दीह कूण मोठू एनेण दिखेह, तो आखान आत्यो एने आखान सेवक बोणी '
\v 36 एने तो एक सोराह लेईन तान माय उबरील केरीन आपील एने ताह खोलाम लेईन ताह किइल ,
\v 37 'जो कूण मारो नावान ओला सेरामायरीन कून भी एक सोराह ग्रहण कोरथू , तो मान्हा ग्रहण कोरथू ; एने जो कूण मान्हा ग्रहण करने तो मान्हा नाहं , पुण मान्हा मोकेलनाराह ग्रहण कोरथू '
\v 38 तेवी योहानान ताह किइल , 'हे गुरु, आमु एक माणहाह तारो नावान दुष्ट आत्म्यांना काडतालु देखील एने ताह
\v 39 येशू किईल ताह नाह इही केहू मा काहाकाय जो मारा नावान महत्वकृत्ये केरिन चालूच मारी निंदा केर सेकी ओहलो कून नाह '
\v 40 येशुने किइल , 'ताह नाह केरूह मा; कारण ओहलो कुनुस नाहं जो मारो नावान समर्थान काम केरूह, एने जल्दीस मन्हा वाईट केहू शकेल,
\v 41 जो कून तुमु एक वाटको पाणी ज्या केरिन पिवडावी कि तुमु येशून हेते ओवतो तुमु खेरीच किथू कि तो आपोनो प्रतीफोल किहीभी केरिन नाय खाती
\v 42 जो कूण आवो आत्या मायरीन मारपुर विश्वास केरनु , कोणुभी जेट पासान तर ताण केरता ज्याच भल हि कि एक मोटला चेकिन पूड ताण गेलाम लटकाळील जाऊ एने ताह समुद्रामाय टाकील जाणे
\v 43 केध्दीह तारो आथ माणहाह जेट पोचाडी तर ताह काटीन टाकव्यंग एइन जीवनामाय प्रवेश केर तारकेरता न्यापेशा हाजो हि कि दुय आथ असून नरकान आखटाम टाकिल जाय जी केधीच ओलाय नाहं
\v 44 जाह तान किडू नाह मोरने एने आखटो नाह बुजणे 
\v 45 केध्दीह तारो पाय तुवाह जेट पोचाडी तर ताह काढीन टाकलगडा होवून जीवनामाय प्रवेश केर तारो केरता न्यापेशा भल हि कि दुय पाय असून नरकात टाकील जातीमाय
\v 46 जाह ताण किडू नाह मोरने एने आखटो नाह बुजणे 
\v 47 केध्दीह तारो डोलो तुवाह चेट पोचाडी तर ताह काढीन टाकचकणा एइन परमेश्वरान राज्यातम प्रवेश केरनेन तारो केरता न्यापेशा भल हि कि दुय डोला असून तू नरकात टाकील जाही
\v 48 जाहारी तान किडू मोरतालू नाहं एने आगठो ओलाय नाहं
\v 49 कारण हरएकजन आग्ठाकेरिन मिठाम जुडील जाहो
\v 50 पाच मीठ हाजो हि, पुण मिठान चोव जीत रेंय तर , तो ताह कायता केरिन मिठान चोव लेताआवी/ आपनेमाय मीठ मेलू , एने आपसामाय मिलिन बेलाइन रीवू '.
\c 10
\p
\v 1 तो तारिण उठीन यार्दिन नदीन पुरलेउखीर यहूदा प्रांतात आवा एने गेर्दी तान आहणे एकुच होऊन गीयी आपणो नियामाहोस तो ताह हिकाडतालु अफू लागील .
\v 2 तेवी काही परुशी ताण परीक्षा केरणे ताण आहने आवा एने ताह फुसहु लागिल की; काय कुणी माणहानकेरीन आपनो बायकू सोडीन आपने योग्य हि
\v 3 तास ताह किइल , 'मोशेन तुम्हू काय हुकुम आपिल हि?'
\v 4 तास किइल , 'मोशेन माणहाह हुकुम आपिल हि की तो सुटपत्र लेखीन बायकू बाहेर काडीन आप'
\v 5 पुण येशूने ताह किइल , 'तान ही हुकुम तुमरो मोनान कठरतेवजेसे लेखील'
\v 6 पुण सृष्टी च्या सुरवातीरीन परमेश्वरान ताह बायकू व माणहे बोणाविल
\v 7 तामुळे माणुह आपनो आहाख आबाक सोडीन आपाण्यू
\v 8 एने ज्या दुयू एक शरीरान एय केरिन तो ऐवी दुय नाहं पुण एक डील हि
\v 9 तावजेसे ज्याह परमेश्वरान जुडील हि ताह कूण माणुह आलेग केरुहू नाहं
\v 10 एने शिष्य गेराम आवीन आवो विषयी ताह उंजू फुसनेनकेरता लागिल
\v 11 तास ताह किइल जो कूण आपनी बायकू सुटपत्र आपील दिहीरा बायकू हेर्यो वाराड केरुहू तर तो तीनविरुद्ध व्यभिचार करने
\v 12 एने बायकू पुण आपनो एदम्याह सुटपत्र आपील दिहीरा माणहाहेऱ्यो वाराड केरूह तर ती व्यभिचार केरतेन हि
\v 13 ओवतो माणुह सोराह तानआहने लीन आवहू लागिल की तो ताह स्पष्ट केरुहू पुण शिष्यांनी ताह दोमकाळील
\v 14 येशूने ताहेरया ज्यो देखील, तेवी क्रोधाने ताह किइल , 'सोराह माहफाय आवने दिवू ताह नाह केरूह नाह्केरीन परमेसश्वरान राज्य तानूच हि
\v 15 मी तुम्हू खेरीच किथु जो कूण परमेश्वरान राज्या आत्या सोरानहोस ग्रहण केरतेन नाहं तर तो तामाय केविज प्रवेश केरूह शकणार नाहं '
\v 16 तेवी तो ताह आपनो गोदमाय एने तान उपेर आथ मेलीन आशीर्वाद आपुह लागील
\v 17 एने ताहेरया तो प्रवासाम जात एतो तेवी एक मानुहू दोवाडतेन ताण आहने आवां एने पाया पोडीन फुसहु लागील , हे हाजो गुरुजी, तू हाजो हि एने अनंत जीवनान अधिकारी एनेनकेरता मी काय केरूह?
\v 18 येशु ने ताह किइल तू माहु हाजो का फुसीह? परमेश्वरापूररीन कुनुस हाजो नाहं
\v 19 तुवा आज्ञा तर मालुमुच हि, हत्या केरूह मां , व्यभिचार केरूह मां , चोरी केरूह मां , खोटी साक्ष आपुह मां , निंदा केरूह मां , आपनो आईन व आबाकने सन्मान केर
\v 20 तान ताह किइल , गुरुजी, मी जन्मारीन आवो आखा वातुहू देखणेमाय केरते आवां हि
\v 21 ज्यो देखीन येशूह दया आवी एने तान किइल , तुमरीम उंजू एक वाती थोडो हि, जा जो काही तारो हि एने गरीबिमाय वाटीन आप एने स्वर्गाम तुवाह धन जुडी आवीन तू मारो पासाण आव
\v 22 ज्यो वचन होमलीन तान मूय उतोर्णो एने तो दुखाम एईन तारिण निकलीन गियो कारण तो खूब श्रीमंत एतो
\v 23 येशूने चारुबी बाजूमाय देखीन आपनो शिष्यांना किइल , श्रीमंतान्केर्ता परमेश्वरान राज्यानकेरता प्रवेश केरनेन कोलाक केठीन हि
\v 24 शिष्य ताण शब्दावजेसे जादा आश्चर्य एयगियो पुण येशूने ओवतो किइल , 'अहो सोरा , परमेश्वरान राज्यातम प्रवेश मिलविन केवी केठीन हि
\v 25 परमेश्वरान राज्यातम ऐखादो श्रीमंतान प्रवेश केरनेनकेरता उटडाह हुईन नाकाम निकलीन जाणू सोपो हि'
\v 26 तो उंजू जादा बोग्लाईन फुसहु लागिल ओवतो कुणीन तारण एहू शकते?
\v 27 येशूने ताऊखीर देखीन केईल माणहाकेरता ज्यो अशक्य हि पुण परमेश्वरान अशक्य नाहं कारण परमेश्वरान केरता आखा काही शक्य हि
\v 28 पेत्र ताह केहू लागील , देखू, आमु आखा सोडीन तारो पासाण लागिल हि
\v 29 येशूने कियेल, मी तुवाह खेरीच किथु, की इही ज्यान मारो एने सुवर्तानकेरिन घेर , बाहाक , बोनीक एने आइक आबाक सोरा एने खेताह सुळील हि
\v 30 एने तो ऐवी जापोर वर्तमान समयी घेराह बाहाक बोणह्युक , आहाक आबाक एने सोरा एने खेताह शंभर पट्ट जादा मिळवू मा पुण सर्वकाळी रेनार हेर्यो एने आवणारा युगाम जुडीलपून अनंत जीवन रेहू नाहं
\v 31 पुण कोलाक जान जो पेल्ला हि, सेवट एती ता एने जो शेवेट हि तो पेल्ला एति ता
\v 32 एने तो यरुशलेमेम जातेन वाटेमायबी एता एने येशु तान ओगान ओगान जात एतो एने तो चक्कित एता एने जो पासान आविह एता तो बिईल एता एने उंजू तो ता बाराणा आलेग लीन गियो , एने जो काही ताण बरोबर एय एता तो ताह किथी एतो
\v 33 देखू, आपु यरुशलेमेत जाइन रेणा हि एने माणहान सोराह तर मुख्य याजक एने शास्त्रीन आथाम देरावीन आपील जाहू एने तो ताहाच मरण दंडास योग्य ठेरवीन गैरयहुदिन आथे होपीन आपाण्यू
\v 34 तो ताण थट्टा केरुहू , तापोर थुपणार , ताह चापका मारणार एने मारीन टाकणे एने तो तीन दिहामाय तो पोशो जीवतालू उठी
\v 35 तेवी जब्दीन दुय सोरा याकोब एने योहान ताण आहने आवीन केहू लागिल, हे गुरु, आमूह लागीह जो काही आमु तारहेर्यो मागुहू तो तू आमरीकेरता केर
\v 36 एने तान ताहाच किइल तुम्हू काय लागीह मी तुमरीकेरता केरूह?
\v 37 तां ताहाच किइल , तारो वैभवाम आमरीमाय्ररिन एक जेवडीउगे एने दिहरो डाखरीउगी बोहील
\v 38 पुण येशूने ताह किइल , तुम्हू मालूम नाहं की तुम्हू काय मांगतेन हि जो प्याला मी पिनार हि काय तो तुम्हू पीहू शकता? केव्ही जो बाप्तिस्मा मी लेणार हि तो तुम्हू लेहू शकणार काय?
\v 39 एने तास ताहाच किइल , 'आमु केरूह शकणे ' एने येशूने ताह किइल , तो प्याला मी पिनार हि तुम्हू पीहू केरसेक्तालू एने तो बाप्तिस्मा जो मी लेहु हि तुम्हू लेहू केरसेक्तालू
\v 40 पुण आपनो जेवडी केव्ही डाखरीउगी बोहाडने मारा काम नाहं पुण तादिहरीजातीन अदिकारीनकेरता हि जान केरता तियार किरेल हि
\v 41 ज्यो होम्लीन दहा शिष्य याकोब एने योहानापूर कीचवायन गीयां
\v 42 केरिन येशूने ताह आहने हादाडळीन किइल , तुम्हू मालूम हि की जो अधिकारी सोमजील जाथू तो तापोर राज्य केरनु एने तामाय जो मोठा हि तो तां पोर राज्य केरनु
\v 43 पुण तुम्रेमाय इही नाहं जो कूण तुम्रेमाय मोठू एहू इच्छितो तान तुम्रेमाय दास एणेजुवी
\v 44 एने जो तुम्रेमाय अधिकारी बोननेन मांगथू तान सोभान दास बोननेन जुवी
\v 45 काहाकाय माणहान पुत्र पुण आपनी सेवा केरीनकेरता नाहं पुण सेवा केरणे एने कोल्लाकतेबी वेचातो लेणेकेरता आपणो जीव आपणेन आवां हि
\v 46 तो यरीहोमाय पोचेल एने ताहेरया तो आपनो शिष्य एने एक मोटला गर्दीहेर्या यरीहामायरीन बाहेर जात एता तर बर्तीमय नावान एक आंदलू भिखारी जो तिमयान सोरो एतो वाटीन मेरापूर बोहील एतो
\v 47 ताहेरया तान होमलील की हा नासरेथान येशु हि तेवी तो आयडील लागील , हे येशु दाविदान सोरो , मारपुर दया केर
\v 48 कोल्लाकान धमकी आपील किइल की तो ठावको रेणेन जुवी , पुण तो उंजू जोरेस आयळणेन लागील दाविदान सोरो , मारपुर दया केर
\v 49 तेवी येशूने थोबीन किइल , ताह हादाळो एने माणहान ताह जो किथी हादाडील , धीरज देर , एने उठ तो तुवाह हादतेन हि
\v 50 एने तो आपणो झगा एक बाजूमाय टाकीन आपील एने कुदिन उठिल एने येशुहेऱ्यो आवां
\v 51 येशूने उत्तर आपील किइल , तुवाह काय लागीह की मी तारकेरता केरूह? एने आंदलान ताह किइल , मारो गुरु, माहु देखताला हि
\v 52 येशूने ताह केईल, निकलीन जा तारो विश्वासान तुवाह हाजो किरील हि तो चालूच देखणेन लागील एने वाटेमायबी ताण पासाण जाहू लागील.
\c 11
\p
\v 1 ताहेरया तो यारुशलेमा आहनी जेतुनान डोंगरा आहनी बेथफेगे आहनी आवा तेवी ताह आपनो शिष्यान मायरीन दुय जाणाह जो केयीन मोकलील की,
\v 2 'ओगानवालु गावाम जा, एने ताहारी पोचणु एक गावूच शिंगरू, ज्यापूर कूण केध्दीह नाहं बोहना , बाधलेल तुम्हू जुडी ताह सोडीन लावो
\v 3 जर तुम्हू कूण फुसुह तर , ज्यो काय केरतेन हि? तर किवू , प्रभूह ज्यान गिरीज हि, एने तो शिंगरू ताह याहारू मोकलीन आपाण्यू '
\v 4 ताह जाइन ता शिंगराह बाहेर दरवाजापोर बांधील देखील एने सोडीन लागिल
\v 5 ता मायरीन न्या उबरीयेल एता , काही केणे लागिल, ज्यो काय केरतेन हि, गाढवान शिंगररुह का सोडथू हि?'
\v 6 जीही येशुनी कियील एता , तोहलोच तास ताह केयीन आपील ; तेवी माणहाह ताह जावू आपील
\v 7 तास शिंगरुह येशून आहने आवीन ताण उपेर आपणा फाडका टाकील एने तो तापोर बोहीन गियो
\v 8 तेवी आखा आपणा फाडका वाटीपूर टाकील एने काही जाणाह खेतामायरीन डालखा काटीन फेयलीन आपील
\v 9 जो ताण ओगान ओगान जात एने पासाण पासान चालतो जात एता , आयडीआयडी किथी जात एता , होसान्ना! धन्य हि जो प्रभूने नावान आवथू!
\v 10 आमारो आबुक दाविदान राज्य तो आविह हि; धन्य हि! जुगामाय होसान्ना! '
\v 11 तो यरूशलेमाम आवीन मोनंदिरामाय आवां , एने चारोउखीर आखा वस्तूह बाधील बारा जाणाहेर्या बोहीन गियो , कारण हांजपोर एनी एती
\v 12 दिहीरा एकदिह ताहेरया तो बेथानिमायरीन निकलनेपुर ताह बुख लागील
\v 13 तो सेटेरीन अंजिरान एक निलो झाड देखीन आहने गियो कि कधाचित तामाय काही जुडी: पुण पानटाह सोडीन दिहीरो काही नाहं जुडील ; कारण फोलान टाइम नाह एतो
\v 14 ज्यापरीन ताह किइल , 'आत तारिण कूण तारो फोल केधीच खाण्यू नाहं! एने तान शिष्य होमले एता
\v 15 पोशा तो यरूशलेमाय आवा , एने तो मोंदीराम गियो ; एने ताहारी जो लेण- देन केरिन एता ताह बाहेर काढने लागिल, एने सरफांन चौरंग एने कबुतर वेचनाराण बैठक उलटावीन आपील ,
\v 16 एने मोनंदिरामाय कोणीही खाम्बला लेईन लावणे व जावू नाहं आपील
\v 17 एने शिक्षण लेईन कियेल, 'काय ज्यो नाहं लेखील हि कि मारो घेर आखा जातीही प्रार्थना घेर केती? पुण तुम्हू ताह लुटनारान गुफामाय बोनाडीन टाकील हि'
\v 18 हे कोलाक मुख्य याजक एने शास्त्री ताण घात केरनेनकेरता योजना कराय लागिल; कारण ते ताह बियीईन एता , कारण कि आखा माणहे ताण शिक्षणापुरेन थक्क एयगियो एता
\v 19 हांजपोर एताच ते शहरान बाहेर निकलीन गीयां
\v 20 ओवतो हेकाले ते तारिण जात एता तेवी ताह आवो अंजिरान जाडाह मुळाफायरीन हुकील देखिल
\v 21 पेत्राला ती वात होमजली, एने ताह कियील, 'हे गुरुजी, देखू! ज्यो अंजिरान झाड ज्याह तुम्हू शाप आपील एतो , हुक गीयां '
\v 22 येशूने ताह उत्तर आपील , 'देवापूर विश्वास मेलू
\v 23 नी तुम्हू खेरीखेरीच किथु कि जो कूण ओवतो डोंगराह केह , तू उखाडीन जा, एने समुद्रामाय जाइन पोड, एने आपनो मोनाम शक मां केरूह, तर विश्वास धेरू कि जो किथी हि तो होवून जाहू , तर तानकेरता तोज लेहु
\v 24 तानकेरता मी तुम्हू किथु कि जो काही तुम्हू प्रार्थना केरीन मागणार विश्वास केरीन ली कि तुम्हू मिलिन जाय , एने तुमरीकेरता लेईन जाय
\v 25 एने ताहेरया केध्दीह तुम्हू उबरीयेल रेयीन प्रार्थना केरतेन रेंय तर जर तुमरो मोनाम कुणी विषयी काही विरोध रेंय , तर क्षमा केरू; यानकेरीता कि तूमरो स्वर्गातील आबुक पुण तुमरो अपराध क्षमा केरूह
\v 26 पुन तु शमा नाय केरहू तो तुम्रू आबुक भी जो स्वर्गाम ही तुमरो अपराध शमा नाय केरी 
\v 27 ते पोशा यरुशलेमाम आवा , एने ताहेरया तो मंदिरामाय फिरीन एतो तर मुख्य याजक एने शास्त्री एने आबुख ताफाय आवीन फुसनेनकेरता लागिल,
\v 28 तू हे काम कायताहा अधिकाऱ्याहेऱ्यो केरतेन हि? एने हे अधिकार तुवाह कूण आपील हि कि तू हे काम केरुहू?'
\v 29 येशुनी ताह किइल , 'मी पुण तुम्हू एक वात फूसहु ; माणहाह उत्तर आपणार तर मी तुवाह केनार कि हे काम कायताहा अधिकाऱ्याहेऱ्यो कोरथू
\v 30 योहानान बाप्तिस्मा काय स्वर्गाफायरीन एतो कि माणहाउगेरीन एतो मन्हा उत्तर दया'
\v 31 तेवी ते आपसामाय विचार केरणे लागिल कि जर आमु किथे स्वर्गाफायरीन, तर तो केनार , तर तुम्हू तापोर विश्वास का नाहं किरील?
\v 32 एने जर आमु केहू , माणहाउगेरीन, तर माणहान बिनेन हि, कारण आखाह मालूम हि कि योहान खेरीखेरीच भविश संदेष्टा एतो
\v 33 फासान : तास येशूह उत्तर आपील , 'आमूह नाहं मालूम ' येशू ताह कियील, 'मी पुण तुम्हू नाहं किथी कि कायताहा अदिकार करने '.
\c 12
\p
\v 1 ओवतो तो दाखलो तान हाती वातू केरूह लागील कायताहा माणहान द्राक्षान वाडी लागडी एने तीन च्यारी बाजुमाय वाडा बांधील एनेन रुहनकेरता कुंड खोवूला एने माळा बांधील एने शेतक-यास तान ठेकू आपीन दिहीरा देशांम निकलीन गियो .
\v 2 ओवतो पाटळ्यान हंगामान टाईम तास खेतावालाफाय एक दासाला मोकलील कि खेतावालाफाय द्राक्षान वाटीपुर फोलान भाग जुडी
\v 3 पुण तास ताह देरावीन मारील एने ताह टालली आथ मोकलीन आपील
\v 4 ओवतो तान एक दासाह ताऊखीर मुकलेल; तास तान मुंडे फाडीन टाकील एने ताण अपमान किरील
\v 5 ओवतो तान एक जनाहा उंजू मोकलील ; तास ताह मारीन टाकील तेवी ताफाय जादा जनाहा मारील , एने काही जनांना मारीन टाकीलतेवी तास उन्जू जादा जनांना मोकलील ; तामायवाला तास काही जनांना मारील , एने काही जनांना मारीन टाकील
\v 6 ऐवी एकूच जन रेयीन गियो , तो ताण पेटान सोरो एतो ; सेवट तान पुण ताफाय हे फूस केरीन मोकलील कि ते मारो सोरान आदर केरती
\v 7 पुण ता खेतीवालान आपसामाय किइल , जोहोजो तर वारीस हि; चाला आपु ताह मारीन टाकू तेवी वतन आपणा ऐती
\v 8 एने तास ताह देरावीन मारीन टाकील एने द्राक्षान वाडीमरीन बाहेर टाकील आपील
\v 9 'ज्ञानकेरता द्राक्षान वाडीन मालक काय केरूह? तो आवीन ता खेतावालान नाश केरूह, एने द्राक्षान वाडी दिहीरा आपिन टाकील
\v 10 काय तुम्हू पवित्र शास्त्रामाय हे वचन नाहं वाचील का : ज्या देगडाह राज्य शास्त्रीयांनी ना कामी ठेरावील एतो , तोच कोनशील एनो ;
\v 11 हे प्रभू जिसउखेर एयगियो , एने आमरा दुष्टीन अद्भुत हि
\v 12 तेवी तास ताह देर देरनेन देखील; कारण होमजाडीन गीयां एता ली तास आपनो विरोधामाय हा दाखलो कियेल हि पुण ते माणहाह बिईल एने सोडीन निकलीन गीयां
\v 13 तेवी तास ताह वातून केरत ढेगणेन काही परूशियांन एने हेरोदीयांना ताण आह्नी मोकलील
\v 14 ते आवीन ताह किइल , 'हे गुरु, आमूह मालूम हि कि तू खेरो हि, एने कुणीनूच कालजी केरतेन नाहं ; कारण तू माणाहान मूय पाहून वातु नाहं केरतेन , पुन परमेश्वरान सिडिक खेरो पणाने देखाड्थू तर काय कैसराला केर आपने उचित हि का नाहं?
\v 15 आमु आपूह, आवो नाहं आपूह?' तान ताण कपट होमजाडीन ताह किइल , 'मन्हा का पारखिल? एक रुपयो माहुफाय लावो , कि मी ताह देखहुं '
\v 16 ते लेईन आवा , एने तान ताह कियील , 'जोओ छापा एने कुणीन हि?' तास किइल , 'कैसरन'
\v 17 येशूने ताह किइल , 'जो कैसरन हि तो कैसराहा आपु एने जे परमेशवरान हि ते परमेशवराह आप' तेवी ते तापोर खूब आश्चर्य भोगलाईन एयगियो
\v 18 ओवतो सदूकियांनी पुण , हे किइल कि मोरीलूच जीवताला एने हे नाहं हि, ताह आह्नी आवीन ताहा फुसील
\v 19 'हे गुरु, मोशेने आमरेकेरता लेखील हि केध्दीह कुणीन बाहाक बी केणु मोरीन गियो एने ताण बायकु रेयीन जाहो , तर ताण बाहाक ताण बाहाक ताण बायकु हाती वाराड केरीन लेह एने आपनो बायाकणेकेरता वंश उत्पन्न केरूह
\v 20 सात बाहाक ऐतापेल्लो बाहाक बिना संतान मोरीन गियो
\v 21 तेवी ताण बायाकने ता बायकू हाती वाराड केरीन बिना संनतान मोरीन गियो ; एने तोहोलोच तिसऱ्यान पुण किरेल
\v 22 एने साता तारिण संनतान एनो एने आखामाय ओवतो ती बायकू पुण मोरीन गीयी
\v 23 सेवट जीवताला इयेलपूर ती ज्यामायरीन कुणीन बायकु एय?' कारण ती सात जाणान बायकु एनी एती '
\v 24 येशू ताह कियील, 'काय तुम्हू आवो कारणाने भ्रमाम नाहं हि ना कि तुम्हू पवित्र शास्त्रामाय ओळखतेह नाहं , एने नाहं परमेशवरान सामर्थ्यान?
\v 25 कारण ताहेरया ते मुरीलमायरीन उठती तेवी ते वाराड नाहं केरुहू एने नाहं वाराड्यानकेर्ता आपील जातीमाय, पुन स्वर्गदूतांह हारका रेंय
\v 26 मुरीलमायरीन उठाडणेन विषयी काय तुम्हू मोशेन पुस्तकामाय जाडान वातून वोचील नाहं का परमेश्वरान ताह किइल 'मी आब्राहामान परमेश्वर, एने इसाहाकान परमेशवर, एने याकोबान परमेशवर हि?
\v 27 परमेश्वर मुरीलताहा नाहं पुण जीवतालान परमेश्वर हि; सेवट : तुम्हू मोटला भ्रमाम पोडील हेथे
\v 28 शास्त्री याम मायरीन एक जन आवीन ताह वाद विवाद केरतालोन होमलेल एने हे होमजाडीन कि तान ताह हाजो रीतीमाय उत्तर आपील , ताह फुसील , 'आखान मटली आज्ञा काल्ली हि?'
\v 29 येशूने ताह उत्तर आपील , 'आखा आज्ञा पैक्षा जिच मुख्य हि हे इसराईल एक! प्रभू आमारो परमेश्वर एकूच प्रभू हि,
\v 30 एने तू प्रभू आपनो परमेश्वरापोर संपूर्ण मोनान , एने आपनो संपूर्ण शक्तीकेरी प्रेम केरही
\v 31 एने दिहिरी हि , तू आपनो शेजाऱ्यावर आपनो सारखस प्रेम केरुहू ज्ञान पैक्षा उंजू काल्लीज आज्ञा नाहं '
\v 32 शास्त्रीने ज्याह किइल , 'हे गुरु, हाजो हि! तू खेरीच किइल कि तो एकूच हि एने ताह सोडीन कुनुस नाहं
\v 33 एने तापोर संपूर्ण मोनान एने संपूर्ण बुद्धी एने संपूर्ण शक्तीकेरी प्रेम केरही ; एने शेजाऱ्यावर आपनो हारकास प्रेम केरुहू, आखा होमबली एने बलिदानाहून किईल हि'
\v 34 जेव्ही येशूने देखील कि तास होमजाडीन उत्तर आपील , तेवी तो बोल्णु 'तू परमेशवरान राज्याउखीरिन शेटो नाहं ' एने कोणीही पोशा ताह काही फुसने हिंमत एनी नाहं
\v 35 ओवता येशूने मोनंदिरामाय उपदेश किथी येतो ह किइल , 'शास्त्री केवी केनु कि ख्रिस्त दाविदान पुत्र हि?
\v 36 दाविदान जीवेच पवित्र आत्म्यामाय आवीन किइल हि: प्रभूनी मारो प्रभूला किइल , मारो जेवड्यो बाजूमाय बोह , जो ताहवोर कि मी तारो दुश्मना तारो पायाबुंदे केरीन नाहं आपतेन '
\v 37 दावीद जीवेच ताह प्रभू केणे , ओवतो तो ताण पुत्र किहीत काय ठेरणू?' एने गेर्दी मायवाला माणहे तान खुशीमाय होमेलनू
\v 38 ताण आपनो उपदेशा माय ताह किइल , 'शास्त्रीया तारिण होमंबालीन रीवू , जो मोठा झगे रीगाडीन फिरुणु एने बाजारामारीन लेनो नमस्कार,
\v 39 एने प्रार्थना घेराम मुख्य तीजागेन एने रोटुखाणेन मुख्य तीजागेन पुण जुविकाय रेणू
\v 40 तो विधवान घेराह खाइल ताक्णु, एने देखाडणे केरता खूब टाइम ताहवोर प्रार्थना केरतेन रेथे न्या मोठू दंड जुडी'
\v 41 ते मंदिरा भांडारा औगाण बोहीन देखीह एतो कि माणहे मंदिरा भांडारामाय कायताहा प्रकारे पौशा ताक्णु; एने जादा मालदाराण जादा काही टाकील
\v 42 कोलाकामाय एक गरीब विधवा आवीन दुय दमडी, जी एक नान्या बरोबर एती ते टाकील
\v 43 तेवी तान आपनो शिष्यांना जाइन हादाडळीन ताह किइल , 'मी तुम्हू खेरो किथी एतो कि मंदिरा भांडारामाय टाकणार मायरीन आवो गरीब विधवान आखान जादा टाकील ;
\v 44 काहाकाय आखा आपनो धनान वाढी मायरीन टाकील , पुन जीन आपनो थोडो एता ताण मायरीन म्हणजे जोलो तीन एता , म्हणजे आपनी आखा जीविका टाकीन आपिल .
\c 13
\p
\v 1 ताहेरया तो मान्दिरामायरीन बाहेर निकलीन एतो तेवी तान शिष्यामायरीन एक जन ताह किईल अहो गुरुजी देखू केवी मोठो दिगुड एने कोहलो मोठो मंदिर हि .
\v 2 एने येशूने ताह किइल , तुम्हू आवो मोटला मंदिराह देखताला? एक दिगुड पुण सुटणार नाहं जो पोडील जाहू नाहं
\v 3 ताहेरया तो मंदिरान ओगान जैतुनान डोंगरापोर बोहील एतो तेवी पेत्र याकोब योहान एने आंद्रिया ने एखालामाय ताह फुसील ,
\v 4 आमूह केवो की ज्याह वातु केवी एय हि ताहेरया ज्याह आखा वातु पुरो एय रेंय तर ज्यान नीशाणी काय रेहू?
\v 5 एने येशु ताह केहू लागील , होमंबालीन रीवू , कूण तुम्हू ठेगहू नाहा
\v 6 कोलाक मारो नावान ते किथी आवूह मी तोच हि एने ते कोल्लाकतेबी थेगणार
\v 7 ताहेरया तुम्हू लेळाय विषयी होमलहु केव्ही बातम्या होमबोलणार तर बिऊ मा ज्याह वातून एने आवश्यक हि तेबी पुण ता समयी अंत एय नाहं
\v 8 एक जातीविरुद्ध दिहिरी जात एने एक राज्यानविरुद्ध दिहरा राज्य उठीन उबरीयेल रेहू जादा जागे भूकंप एय एने दुष्काळ पुण पोळी ज्याह आखा वातु वेदनांन व दुखाम सुरवात एय
\v 9 पुण तुम्हू होमंबालीन रीवू , कारण माणुह तुम्हू कोर्टामायवोर लीन जाहू , मंदिरामाय चापका मारणार तुम्हू मारीवजेसे अधिकाऱ्यांन एने राजान ओगान साक्ष आपणे केरता उबरीयेल रेहू
\v 10 एने आवश्यक हि की पेल्ला आखा जातीमाय सुवार्ता प्रचार केरील जुवी
\v 11 तो ताहेरया तुम्हू बंदी केरीन होपीन आपाण्यू तर पेल्लारीन चिंता केरूह मा की आमु काय केनार पुण ता समयी तुम्हू जो काही आपील जाय तो तुम्हू केनेन हि कारण बोलणारा तुम्हू नाहं पुण पवित्र आत्मा हि
\v 12 बाहाक बायाकुच एने आबुख सोराच मारणेकेरता धेरीन आपाण्यू एने सोरा आपनो आहाख आबाखने विरोधामाय उबरीयेल रेयीन ताह मारीन टाकणे
\v 13 एने मारो नावावजेसे आखा तूमरो द्वेष केरुहू पुण जो शेवेट ताहवोर धीर धेरीन रेंय तानूच तारण एय
\v 14 पुण ताहेरया तुम्हू 'उजाड केरीन टाकणे , ओहलो वस्तु देखहु , तर वासणारे होमजाडीन जाहू तर जो यहुदियाम हेथे तान डोंगराम पोडीन जाणेन हि
\v 15 एने जो घेरान छत्तापुर हि तास बुंदे उतरीन नाहा एने काही लेणेन घेराम सुद्द जाहू नाय
\v 16 एने जो खेताम हि तास आपणा फाडका लेनेनकेराता पासाण वोलनू नाहा
\v 17 पुण ताण धिकार ओहलो जो ता दिहामाय पेटावाली रेहू एने जो सोराह दुध पिवाडनार
\v 18 प्रार्थना केरू की जो हियालामाय एहू नाहा
\v 19 काहाकाय तो दिह ओह्ला दुखान एतिता जीही पृथ्वीन सुरवातीरीन एविवूर एयगियो नाहं एने ओवतो ही केविज एय नाहं
\v 20 जर परमेश्वरान ता दिहान थोडो किरेल नसतू तर काल्लोज मानुहू वोचील नसतू पुण ता निवाडीलतामाय ताह तान निवाडील हि तानकेरता हे दिह थोडो किरेल हि
\v 21 तेवी जर कूण तुम्हू केनार , देखू, ख्रिस्त न्या हि केव्ही देखू तो ताहरी हि तर विश्वास केरूह मा
\v 22 कारण ठेगणे ख्रिस्त व ठेगणे संदेष्टे उठीन उबरीयेल रेहू एने जर शक्य एयगियो तर जे निवाडील हि ताह पुण ठेगहू केरसेक्तालू व ताह आश्चर्य काम एने चिन्हे देखाडनार
\v 23 पुण होमंबालीन रेणेन , देखू मी पेलूच तुम्हू केयीन आपील हि
\v 24 पुण ता दिहामाय ता दुखांमायबी , सूर्य काळ एय जाहू एने चांद आपणो उजालो आपाण्यू नाहं
\v 25 एने आकाशामायरीन तारा तूटठी रेहू एने आकाशान शेक्ती आलविल जाहू
\v 26 तेवी माणुह माणहान पुत्राह मोटला वैभव एने गौरवासह आकाशामाय आवतालून देखणार
\v 27 ता टाईम ते आपनो स्वर्गदूतांम मोकलीन पृथ्वीन आवो टूकेरीन आकाशामाय ता तोकापूरवूर चारू बाजूने आपनो निवाडीलाह एक्ठाच केरूह
\v 28 अंजिरान जाडापोरीन हे उदारहण हिकू ताहेरया ताण डाल कोमल ाएईन तेह एने तामाय पानटा फूटनेण लागणू तेवी तुम्हू सेमजीन लेनो की होमली आह्नी आवां हि
\v 29 ज्यानहोस तुम्हू पुण ज्याह वातु एतालोन देखूह तर होमजाडीन लेणेन की तो दिह आह्नी आवां हि नापून बांणेच तो आवां हि
\v 30 मी तुम्हू खेरीच किथे की, जेवीपूर ज्याह आखा वातु पुरो एता नाहं ताहउर ही पिढी नष्ट एय नाहं
\v 31 जुग एने पृथ्वी नाहीशी एईन जाहू पुण मारा वचन रद्द एय नाहं
\v 32 पुण तो दिह केव्ही वेलान विषयातमाय कुणीहुच मालूम नाहं स्वर्गदूतांना नाहं व सोरा पुण नाहं फक्त आबाक मालूम हि
\v 33 होमंबालीन एईन जा, जागे रीवू एने प्रार्थना केरू कारण तुम्हू मालूम नाहं की तो ठराविक टाइम केवी आवूह
\v 34 हे आवो माणहानहोस हि जो आपणा गेर सोडीन प्रवासाम गियो आपनो नोकराह अधिकार आपील तान आखा आपआपणा काम किइल एने दरवाजान रक्षकाह पुण जागे रेनेस किइल
\v 35 तामुळे जागे रीवू कारण तूमरो मालिक जर आवूह हि हांजपोर , राती, कुकडो आवर्नाराण टाईम केव्ही हेकाले
\v 36 केध्दीह इही एनेण मां की उचकाहूस तो आवीन जाहू एने तुम्हू हूवताला देखणार
\v 37 एने जे मी तुम्हू किथे तोज आखाहुच किथे, 'जागे रीवू '.
\c 14
\p
\v 1 दुय दीही ओवतो वल्हाडण व बेखमीर रोटान तिवार आवूहू होता मुख्य याजक एने शास्त्री आवो गोष्टीन होदने माय एता की ताह केवी देरावीन मारणेन .
\v 2 पुन किथी एता , 'पूर्वीवालो एकदिह नाहं , ओहलो नाहं होवो कि माणहान माय गडबड एय '
\v 3 ताहेरया तो बेथानी न्या शिमोन कुष्टरोगान गेराम खाणेन बोह्ना एता , तेवी एक बायकू अलाबास्त्रन कुपीत जटामांसीन जुलूम मौल्यवान सुगंधी तेल लेईन आवी ; एने कुपी फोडीन ताण मुंडीपोर टाकील
\v 4 पुण कूण कूण आपनो मोनाम चडफडून कियेल, 'आवो सुगंधी तेलाम का नाश किरील गीयां?
\v 5 कारण हे सुगंधी तेल तीनहोव पैक्षा होवटो रुप्यामाई पाकील ते गोरगरिबाना आपथो आवा हि ' एने ते तापोर कुरकुर केरूह लागिल
\v 6 येशू कियील, 'तीह सोडीन द्या; तीह का त्रास आपतेन हि? ती तर मारकेरीन हाजो किरील हि
\v 7 गौरगेरिब तुमरो हाती दाडीन रेतेह, एने तुम्हू जर लागणे रेंय तर ताण हाती हजो केरूह केरसेक्तालू; पुण मी तुमरो हाती दाडीन नाहं रेहू
\v 8 जे काही ती केरूह शकली , ती केरिल ; तिने मारो उत्तरकार्या केरता पेल्ला तारिण मारो शरीराह सुगंधी ईत्र लागाडील
\v 9 मी तुहा खेरीखेरीच किथे कि आखा जगामाय ताहारी काही सुर्वाता प्रचार केरील जाहू , ताहारी ताण आवो कामान चर्चा पुण ताण स्मरणार्थ केनेम आवूह'
\v 10 यहूदा विश्वास घात केरनाम एक इतू प्रधान याजका आहने गियो कि तो ताण आथ देराव दिईल
\v 11 तेवी यहुदी इस्कर्यात तो बाहेररीन एक एतो , मुख्य न्याजफांय गीयां कि ताह ज्यान आथ देरीन आप
\v 12 बेखमीर रोटान तिवारान पेल्ला एकदिह , ज्यामाय ते वल्हांळाहहोस यज्ञपशु दिथी एता , ताण शिष्यांनी ताह फुसिल, 'तू कां जानीह कि आमु जाइन तारो केरता वल्हांडणान तियारी केरूह?'
\v 13 तान आपनो शिष्यांन मायरीन दुईजानाह हे केयीन मोकलील , 'नगरात जा, एने एक माणुह पाण्यान भांड विसीन तुम्हू जुडी, ताण पासाण चालू
\v 14 एने तो ज्या घेरामाय जाहू , ता गेराम गेर धन्याहा केवो , गुरु किथे कि मारी उतरनेल ज्यामाय मी आपनो शिष्यांन हाती वल्हांडण खाण्यू किइल हि?
\v 15 तो तुम्हू एक होमजाडील एने तियार केरील मटली देखाडीन आपाण्यू , ताहारी आमरा केरता तियारी केरू'
\v 16 शिष्य निकलीन नगरात आवा , एने जोह्लो तो ताह कियेल एता , ता प्रमाणे देखाईल ; एने वल्हांडण तियार किरील
\v 17 ओवतो हांजपोर एनी , तर तो बाराजाणान हाती आवां
\v 18 ताहेरया ते बोहीन भोजन केरतेन एता , तर येशू कियील, 'मी तुम्हू खेरीखेरीच किथे कि तुमरो मायरीन एक, तो मारो हाती भोजन केरतेन एतो , मन्हा धेरीन आपाण्यू '
\v 19 ते निराश एयगियो एने ते एक –एक केरीन ताह केहू लागिल, 'काय तो मी हि?'
\v 20 तास ताह किइल , 'तो बारांजाण मायरीन एक हि, जो मारो हाती तेलीमाय आथ पिरिह
\v 21 काहाकाय माणहान पुत्र तर , जीही ताण विषयी लिखील हि, जाथू ; पुण ता माणहापूर ज्यान मुळे माणहान पुत्र देरावना
\v 22 ताहेरया ते खातालूच एता , तास रूटू लीईल, एने आर्शिवाद फाचन मुळनु , एने ताह आपिल , एने किइल , 'ली हे मारा डील हि'
\v 23 ओवतो तान प्याला लेईन ईशोपकारस्मरण किरेल , एने ताह आपील ; एने ते आखान तामायरीन पियील
\v 24 तान ताहाच किईल , 'हा करारान रक्त हि, तो आखान केरता ओंतिले जाथू
\v 25 मी तुम्हू खेरीखेरीच किथे कि द्राक्षान रूह ता दिहावोर पोशा केध्दीह नाहं पिनार, जेवीपूर देवान राज्यातम मी नोवालो न पिहु'
\v 26 ओवतो ते स्तोत्र गावीन बाहेर जैतूनांन डोंगरापोर गीयां
\v 27 तेवी येशू ताह कियील, 'तुम्हू आखा अेकीनअेकीन , कारण लेखील हि: मी होबालनेन मारील, एने मेंढरे दाणा दाणा घोणार
\v 28 पुण मी आपनो उठनेन वात तुमरो पेल्ला गालीलामाय जाहू '
\v 29 पेत्र ताह कियील, जर आखा एटेकणार तर एटेकणार' पुण मी एटेकणे नाहं! '
\v 30 येशू ताह कियील, 'मी तुम्हू खेरीखेरीच किथे कि आजुच आवो राती कुकळाह दुय वेळा आरण्यापूर्वी, तू तीन वेळा मन्हा नाकारशील'
\v 31 पुन तान उजू जोरेस बोल्णु , 'जर मन्हा तारो हाती मोरनेतेवी पुण लागिल, तेबी मी तारो नाकार केधीच नाहं केरुहू ' यारितीनि एने आखा पुण किइल
\v 32 ओवाता ते गेथशेमाने नावान जागाखेर आवा , एने तान आपनो शिष्यांना किइल , 'न्या बोहीन रीवू , जेवीपूर मी प्रार्थना केरुहू
\v 33 एने तो पेत्र व याकोब व योहान न्या आपनो हाती लेईन गियो , एने जादा भोगलाईन अस्वस्थ एहू लागिल,
\v 34 एने ताह किइल , 'मारो मन खूब दु:खी हि, याउर कि मी मोरणेपोर हि: तुम्हू न्या उबरीवू, एने जागे रीवू '
\v 35 ओवता तो थोडोक ओगान गियो एने जमिनीपोर पोडीन प्रार्थना केरणे लागील कि जर एता रेंय तर हि टाइम मारेहरीन काळीन आप,
\v 36 एने किईल , 'हे अब्बा, हे आबूक , तुवाह आखा काही एहू शकते; आवो प्यालाला माफायरीन काढीन टाक: तेबी पुण मन्हा लागीह तोहोलो नाहं , पुण जे तुवाह लागीह तोहोलो होवो '
\v 37 ओवता तो आवां एने ताह हूवताला देखीन पेत्राला कियील, 'हे शिनोम, तू हुविह हि? काय तू घटकाभरही जागनो नाहं?
\v 38 जागृत एने प्रार्थना केरतेन रीवू कि तुम्हू परिक्षाम पोडहुं नाहा आत्मा तर तियार हि, पुण डील अश्यक्त हि'
\v 39 एने तो पोशा चालन्यू गियो एने ता शब्दाम प्रार्थना केरील
\v 40 पोशा आवीन ताह हुवातालून देखिल , कारण तान डोला निंदिमाय एती ; एने मालूम एता कि ताह काय उत्तर आपणे
\v 41 ओवतो तिसऱ्या टायीमा आवीन तास किइल , 'ऐवी हुविह रीवू एने थाकमूळने ली, पुरोज एयगियो घडका आवी हि; देखू माणहान पुत्र पापी माणहान आथे देरीन आपील जात हि
\v 42 उठो , चाला! देखू, मन्हा देरीन आपणार आह्नी आवां हि! '
\v 43 तो हे केतूच एतो कि यहूदा जो बाराजाणान मायरीन एक एतो , आपनो हाती मुख्य याजक एने शास्त्री एने आबुख न्या फायरीन एक मटली गेर्दी लेईन जेल्दी आवीन पोचना, ते तलवारे एने डेंगा विसील एता
\v 44 ताह देरीन आपनारा ताह हे खून केयीन आपील एता कि ज्याह मी चुंबन लेहु तोच तो हि, ताह देरीन होमालीन लेईन जा
\v 45 तो आवां एने जेल्दी ताण आह्नी आवीन कियील, हे गुरुजी! ' एने ताह खूब चुंबने लीईल
\v 46 तेवी तास ताण आथ मेलीन ताह देरीन लीईल
\v 47 ता मायरीन जे आह्नी उबरीयेल एता , एकजाण तलवार सांडाळील मुख्य याजक दासावर चालाडील, एने ताण कान काटीन टाकील
\v 48 येशू ताह कियील, 'काय तुम्हू लुटारू होमजाडीन मन्हा देरनेकेरता तलवारे एने डेंगा लेईन निकेलना हि?
\v 49 मी तर प्रत्येक एकदिह मोनंदिरामाय तुमरो हाती रेयीन शिक्षण आपतेन एतो , ओवतो तेवी तुम्हू मन्हा नाहं धीरील: पुण हे यानकेरीता एयगियो कि पवित्र शास्त्र ची शब्द पुरो एय '
\v 50 ज्यापरीन आखा शिष्य ताह सोडीन नाहीन गीयां
\v 51 एक जुवान आपनो उघड्या डीलापूर फाडका पाघरीन ताण पासाण चालतो एता ; एने मांणहे ताह धीरील
\v 52 पुन तो फाडका टाकीन उगाडलोच दोवळीपोळील
\v 53 बादमाय तास येशूह प्रमुख न्याफाय लेईन गीयां ; एने आखा मुख्य याजक एने आबुख व शास्त्री ताण आह्नी जमाना
\v 54 पेत्र सेटेवाला शेटो तान पासान पासान मुख्य याजकान आंगणामाय वोर गीयां , एने कामदारा बरोबर बोहीन आगठो आह्नी हेकातेन बोहील
\v 55 मुख्य याजक एने आखा न्यायसभा येशूह मारीन टाकणेकेरता ताण विरूधाम पुरावो होदेह एता , पुण नाहं जुडी
\v 56 पाच काहाका जादा जन ताण विरूधाम हि खोटी सांक्ष आपतेन एता , पुण तान सांक्ष एक सारखी नाहएती
\v 57 तेव्ही काही माणहान उठीन ताण विरूधाम हि खोटी सांक्ष आपिल एती ,
\v 58 'आमु ताह हे केतालून होमलील हि, मी आवो आथान तियार किरील मंदिराम मुडीन टाकणे , एने तीन दिह ओवतो दिहरा बोणावनार , जे आथाकेरी बोनावनार नाहं ,'
\v 59 ज्यापुररीन पुण ताण सांक्ष एकाफायरीन पुण निकलील नाहं
\v 60 तेवी प्रमुख याजकांन मध्यभागी उबरीयेल रेयीन येशूह फुसिल, 'तू काहीच उत्तर नाहं आपथु? हे माणहे तारो विरूधाम काय सांक्ष आपतेन हि?'
\v 61 पुन ते उद्डूच रेणू , एने काहीच उत्तर नाहं आपील प्रमुख याजकांन ताह पोशा फुसील , 'काय तू ता धन्यवादान पुत्र ख्रिस्त हि?'
\v 62 येशू कियील, 'मी हि: एने तुम्हू माणहान पुत्राह सर्वसमर्थान जेवडीउगे बोह्ना , एने आकाशांतील मेघांसहा हाती आवतालून देखणार'
\v 63 तर प्रमुख याजकांन आपणा कपडे फाडीन किइल , 'ऐवी आमूह सांक्षिदारान उजू काय गिरीज?
\v 64 तुम्हू हि निंदा केरील तुम्हू काय लागीह?' ता आखा किइल कि हे मरणदंडास पात्र हि
\v 65 तेवी कोलाक जन तापोर थुपू लागिल, एने कोलाक तान मूय दापिल व ताह मुका मारीन एने ताह केवाय लागिल, 'भविष्य आवाज केर! एने कामदाराण ताह देरीन हापाटा मारील
\v 66 जेवी पेत्र बुंदे खोलीमाय एतो , तर प्रमुख याजकान दासीमायरीन एक ताहारी आवी ,
\v 67 ऐने पेत्राला ओगान शेक लेतालून देखीन ताफाय एकहोस देखिल एने केवाय लागील , 'तू पुण तर ता नासरी येशू हाती एतो '
\v 68 तान नाकारील , एने कियील, 'मी नाहं ओळखतेह व नाहं होमजाडने कि तू काय किथी हि' ओवतो तो बाहेर देवडीपूर गियो ; एने कुकडो आवरना
\v 69 ती दासी ताह देखीन ताण जे आह्नी उबरीयेल एता , पोशा केवाय लागील , 'हा तामरीन एक हि'
\v 70 पुण तो पोशा नकार किरील थोडच वेळानबादमाय तास जे आह्नी उबरीयेल एता पोशा पेत्राला केवाय लागिल, 'खेरीखेरीच तू तामरीन एक हि; कारण तू गालील पुण हि'
\v 71 तेव्ही तो नाहाकेरीन व शपथ लेहु लागील , 'मी आवो माणहाह , ताह तुम्हू ओलकतेह , नाहं ओळखतेह '
\v 72 तेव्ही चालूच दिहीरा टाईम कुकडो आयडील पेत्राला ती वात जी येशुनी ताह किइल एती इआवीह आवी : कुकळा दुय वेळा आयेडनासे पेल्ला तू तीन वेळा मारो नकार केरही ' एने आखा वातूह विचार केरीन रेडू लागील.
\c 15
\p
\v 1 ओवतो वेगीस एताच मुख्य याजक आबुक शास्त्री , न्याय सभा सुमोर निर्णय किरील एने येशूह बांधीन लिईल गिया एने पिलातान आथे होपीन आपील
\v 2 पिलातान ताह फुसील , काय तू यहुद्यांन राजा हि? तान ताह उत्तर आपील किइल , तू स्वतः किथी हि
\v 3 एने मुख्य याजक तापोर जुलूम गुनू लागिल एता
\v 4 पिलातान ताह हे किथी पोशा फुसील , काय तू उत्तर आपतेन नाहं? देख ते तारविरुधामाय कोलाक गुनू लागील हि
\v 5 पुण येशूने काहीच उत्तर आपील नाहं हे देखीन पिलातला आश्चर्य लाग्नू
\v 6 तिवारान टाईम ते ताण मागनेन कालोबी एक माणहाह (कैदी) सोडीन आपतेन एतो
\v 7 एने ता ठेग माणहाहेऱ्यो ज्यान खून किरील एता तामाय बरबा नावान एक मानुहू कैद एतो
\v 8 एने गेर्दी ताह उपेर जाइन विनंती केरूह लागील की तोहोलोज तू केरतेन आवां हि तोहलोच आमरेहेयो केर
\v 9 एने पिलातान ताह उत्तर आपील , काय तुम्हू लागीह की मी यहुद्यांन राजाह तुमरीकेरता सोडीन आपुह?
\v 10 कारण तो होमजाडने एतो की मुख्य याजकांनी ताह इर्ष्याने देरावीन आपील एता
\v 11 पुण मुख्य याजकान गर्दीह इही केनेनकेरता उत्साहित किरील एता की आमूह ज्ञान बोदलामाय बरबाला सोडीन आपज्यू
\v 12 पिलातान पोशा उत्तर आपील , 'ज्याह तुम्हू यहुद्यांन राजा केनु तान मी काय केरूह?'
\v 13 ते पोशा आयळील , ताह क्रूसापोर चेडाउ
\v 14 पिलातान ताह किइल , का? तान काय वाईट किरील हि? पुण ते उंजू जोरेस आयळील ज्या क्रूसापोर चेडाउ
\v 15 ते पिलामायवाला गर्दीह संतुष्ट करीन इच्छा बरब्बाह तानकेरता सोडीन आपील एने येशूह चापकाने मारीन क्रूसापोर चढावनेकेरता ताह आपील टाकील
\v 16 ओवतो शिपाई ताह कचेरीमाय लीन गीयां एने ताहरी तास रोमी शिपायांना हादाडळीन एक्ठाच किरील
\v 17 तास ताह जामणी फाडका पेरावील एने काटान मुगुट थीन ताण मुंडीपोर मिलील
\v 18 तेवी ते ताह नमन केरूह लागिल 'हे यहुद्यान राजा तारो जयजयकार ओहलो '
\v 19 ते ताण मुंडीपोर सरकांडे देतेन एने तां पोर थुपीन रेणा , एने मांडा टेकिन ताह प्रणाम केरतेन रेणा
\v 20 ताहेरया ते ताण मोजाक केरीन चुकील तेवी जांमण्या फाडका काढीन लीन ओवतो तानूच फाडका रीगाडीन आपील एने ते ताह क्रूसापोर चढावनेकेरता बाहेर लीन गीयां
\v 21 तास आलेक्सांद्र एने रुफुसान आबुख शिमोन कुरेणी केर जे गावामरीन आविह एता बिन कामी ताह देरील जानकेरता की ते येशुन क्रूस विसीन लीन जाहू
\v 22 ते ताह, 'गुलगुथा' नावान जागे लीन आवा , ज्यान अर्थ हि, 'कवटीन ठिकाण',
\v 23 एने तास ताह बळ भेलास लिली द्राक्ष रूह आपणेन प्रयत्न किरील पुण तान लियेल नाहं
\v 24 एने तास ताह क्रूसापोर चेढ़ाइल एने ताण फाडकान कोणीही काय जुडी इही चिठ्या टाकिल एने वाटीन लीईल
\v 25 ताहेरया तास ताह क्रूसापोर चेढ़ाइल तेवी वेगोचने नऊ वाजनो एता
\v 26 एने ताण दोष पोत्रापोर 'यहुद्यांन राजा' इही लिखील एता
\v 27 तास ताहेऱ्यो दुय लुटणारा पुण क्रूसापोर चेढ़ाइल, एकास जेवडीउगे व दिहीराह डाखरीउगी
\v 28 तेवी प्रवित्रशास्त्रान तो वचन ता अपराधियो हेर्यो मोजाय गीयू पुरो एनो 
\v 29 एने तारिण आवणारे जाणारा ताण निंदा केरीन एने मुंडे आलाडीन केहू लागिल, अरे मंदिराम पोडीन आपणार एने तीन दिहामाय उबरीयेल केरनार ,
\v 30 जीवाह वोचाड एने क्रूसापूररिन उतरीन आव
\v 31 ज्यानप्रमाणे मुख्य याजक पुण शास्त्र्यांहेऱ्यो मिलिन ताण थट्टा उघाडीन किथी एताताह दिहीरा वाचाडील पुण जीवाह वासाडूहु शकील नाहं
\v 32 ऐवी हे ख्रिस्त इस्त्राएलाचा राजा क्रूसापूररिन बुंदे उतरीन आवूह हे आमु देखहुं एने विश्वास केरूह एने ते पुण जे क्रुसापोर ताण बरोबर चेढ़ाइल एता ते पुण थट्टा केरतेन एता ,
\v 33 जेव्ही हिराणन बारा वाजील गीयां तो आखा देशाम आंधारो फेयलीन गियो एने तीन वाजीताहउर रेणू
\v 34 एने तीन वाजता येशूने मोठ्लो आयडीन किइल , एलोई, एलोई, लमा शबक्तनी? ज्यान अर्थ हि, 'हे मारो देवा , मारो देवा तू मन्हा का सोडीन आपील?'
\v 35 ओवतो जे आह्नी उबरीयेल एता ते कोलाक जन हे होम्लीन केहू लागिल देखू तो एलीयाह आयेड देतेन हि
\v 36 एने कूण दोवळतीन जाइन स्पंज आंबेने भूरील एने सरकांडयावर मेलीन सुहुने आपील एने केहू लागिल, देखी एलिया ताह बुंदे उतारनेन आवथू की नाहं
\v 37 तेवी येशूने जोरेस आयडीन जीव सोडील
\v 38 एने मंदिराम पडदु उपेरीन नेचोवूर फाटीनदुय भाग एईन गियो
\v 39 तेवी सुभेदाराने जो ताहरी सुमोर उबरील एतो तान ज्यानप्रमाणे जीव सोड्तालोन देखील तेवी केईल, 'हा मानुहू खेरीखेरीच परमेश्वरान पुत्र एतो '
\v 40 काही बायकू पुण एता ज्या सेटेरीन हे देखीह एता तान माय मरिया माग्दालिनी, आत्या याकोब एने योसेफान आहाख मरीया एने सलोमी एती
\v 41 ताहेरया तो गालीलामाय एतो तेवी ती ताण पासानपासान चालतो रेणेन एने ताण सेवा केरतेन एती उंजू जादा बायकू एता ज्या ताहेऱ्यो यरुशलेमाम आवीन एता
\v 42 ताहेरया हांजपोर एनी तेवी तियार एणेन दिह ही केरीन म्हणजे शब्बाथान एक दिहान पेल्ला
\v 43 अरीमतीयान रेवासी युसुफ आवां जो महासभान सदस्य एतोतो जीवाह परमेश्वरान राज्यान वाट दिखिह एतो तान हिमंत केरीन पीलातानओगान जाइन येशून डील मांगील
\v 44 पिलाताला नोवाय लाग्नू की तान मरण ओलाक माय जेल्दी एईल जाइएने तान सुभेदाराह हादाडळीन फुसील , 'काय तो कोलाकामाय मोरीन गियो हि?'
\v 45 ओवतो तान सुभेदाराफायरीन मालूमपुढीलतेवी युसुफाह येशून डील आपील टाकील
\v 46 तेवी योसेफान तागान फाडका वेचातो लीन एने शरीराह बुंदे उतारीन तामाय गुडालीलअने खेड्कामाय खुदिल एक कबरेम मेलीन आपील एने माहनांन बाय्नापूर एक मोठू
\v 47 मरिया मग्दलिनी एने योसेफान आहाख दिखिह एती की ताह कां मिलील हि.
\c 16
\p
\v 1 ताहेरया सोब्बातान दीही जाणेबादमाय तो मरिया मगदलिया एने याकोबान आहाक मरिया एने सलोमी ज्याच सुगंधित वस्तू वेचातो लिईल की आवीन तापोर लागाडील .
\v 2 आठवडयान पेल्ला एकदिह मोटला वेगोस ताहेरया सूर्य निकेलनोच एतो , ती कबर उपेर आवी ,
\v 3 एने आपसामाय केनेन , 'आमरेकेरता कब्रान बायणा पुर्रीन कूण दिगुड डेकलीन आपूह?'
\v 4 ताहेरया तास डोला उगाडील , तेवी देखील तर दिगुड ढ़ेकल्या गियो हितो खूब मोठू एतो
\v 5 कब्राच्या आह्नी जाइन तास जुवान्यान श्वेत फाडका पेरनीह जेवडीउगे बोहील देखाने , एने खूब भोगलाईन एयगियो
\v 6 तान ताह किइल , 'भोगलाईन एहू मा, तुम्हू येशू नासुरीतला, जो क्रूसापोर चेडायेल गियो एतो ताह होदतेन हि तो मोरनामायरीन उठिल हि, न्या नाहं हि, देखू हे ज्याच तीजागेन हि, ईथ तास ताह मिलील एता
\v 7 पुन तुम्हू जा, ताण शिष्यांनी एने पेत्राला केवो तो तुमरो पेलोस गालीलामाय जयतोह्लो कि ताह तुम्हू किइल एता , तुम्हू न्याच ताह देखणे '
\v 8 एने ते निकलीन कबर मायरीन निकलीन गीयी ; कारण थर थर एने भिनोसारखो तापोर होवून गीयां ; तास ताह काहीच किइल नाहं , ती कारण बियेल एती
\v 9 आठवडयान पेल्ला एकदिह वेगीस एताच तो जीवताला एनो पेल्ला हाजा हेकाले मरियम मकदालिनीन ज्यान मायरीन तान सात दुष्ट आत्मा काडीन एता , तीह येशू देखानो
\v 10 तिने जाइन येशून जोडीदाराह शोकात बुडना एता एने रेडतेन एता , वर्तमान आपील
\v 11 ते हे कोलाक कि तो जीवताला हि एने तिने ताह देखील, विश्वास नाहं किरील
\v 12 ताण ओवतो तो दिहराण रुपाम तामायवाला दुईजानाह ताहेरया ते गावाउगे जात एता देखाईल
\v 13 तास पुण जाइन दिहीराह समाचार आपील , पुन तास तां पोर पुण विश्वास किरील नाहं
\v 14 पासाण ताह ता अकरा जनांना पुण ताहेरया ते जेवण केरणे बोह्ना एता देखानो एतो , एने तान अविश्वास एने मोनान वातडो उपेर दोष लागाढिल, कारण तानकेरता तान मोरनामायरीन उठ्नेपोर ताह देखील, तास तापोर विश्वास मेलील नाहएतो
\v 15 एने तान ताह किइल , 'तुम्हू आखा जगाम जाइन आखा पृथ्वीन माणहाह समाचारान संदेश केरू
\v 16 जो विश्वास करने एने बाप्तिस्मा लेणे तानूच उद्धार एय , पुन जो विश्वास नाहं केरुहू तो दोषी ठेरायील जाहो ;
\v 17 विश्वास केरणारापोर हे चिन्ह रेंय कि ते मारो नावान दुष्ट आत्मा काड्ती, नोवालो बाशा बोलती ,
\v 18 गेयडाकाह विसीन लेती , एने केध्दीह ते जेनवाराननास वस्तू पुण पिईन लेतीतीबी तान हानी एय नाहं ; दुखार्यापूर आथ मेलती, एने ते हजो ऐती'
\v 19 प्रभू येशू तासहेऱ्यो वातु केरीलतांबाद स्वर्गाम विसाय गियो एने परमेशवरान जेवडीउगे बोहीन गियो
\v 20 एने ते निकलीन प्रत्येक जागापूर प्रचार किरील , एने प्रभू हाती काम केरतेन रेणू , एने ता चीनहाद्रारे जे आह्नी आह्नी एता वाचून दृढ केरतेन गियो आमेन.
