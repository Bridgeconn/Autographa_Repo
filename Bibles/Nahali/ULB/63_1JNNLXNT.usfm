\id 1JN 1 JN
\ide UTF -8
\rem Copyright Information: Creative Commons Attribution: ShareAlike 40 License
\h 1 युहान
\toc1 युहान च्या पहिला पत्र
\toc2 1 युहान
\toc3 1 युहान
\mt1 1 JOHN
\mt2 1 युहान
\c 1
\p
\v 1 ता जीवनान वचनान विषयींमा जो पेलुजरेन एतो, ज्याह आमु होमलेल एने ज्याह आपणे डोलाकेरीन देखील पुण ज्याह आमु होस केरिन देखील एने आथ लागाडया
\v 2 हे जीवन प्रगट एयगियो , एने आमु ताह देखील, एने ताण गोवाय आपतेह , एने तुम्हू ता अनंत जीवनान समाचार केरनु जे आबाकहे-यो एतो एने आमऱ्येपुररीन प्रगट एनो
\v 3 जे काही आमु देखील एने होमलेल हि ताण समाचार तुम्हू पुण आपथु, तानकेरता कि तुम्हू पुण आमरा हाती भेलाईल होवो ; एने आमरी हि सहभागीता पित्यासोबत एने ताण पुत्र येशू ख्रिस्तीन हाती हि
\v 4 एने आवो वातू आमु तानकेरता लेखतूह कि आमारो आनंद पर्व एने जुवी
\v 5 जो समाचर आमु ताण तारिण एकाहा एने तुम्हू होमलाळणे , ते हे हि कि देव प्रकाश हि एने तामाय काहीच आंधारो नाहं
\v 6 थोडोक आमु केहू तर ताण हाती आमरी सहभागीता हि एने पोशा आधारामाय जाणे , तर आमु ठेग हि एने सत्यावर एने चालतो ;
\v 7 पुण जर इही ते उजालाम हि, तोहोलोच आम्हुबी उजालाम चालणे , तर एक दिराहेरी भेलाईल मेलतेन, एने ताण पुत्र येशून रक्त आमु आखाच पापांनी शुद्ध करने
\v 8 जर आमु केहू कि आमरामाय काहीच पाप नाहं , तर आपनो पाप धोका आपथु, एने आमरामाय सत्य नाहं
\v 9 जर आमु आपनो पाप मानीन लेहु तर तो आमरा पाप क्षमा केरनेनकेरता एने आमु आखान पापापासून शुद्ध केरनेनकेरता विश्वासयोग्य एने खेरो हि
\v 10 जर आमु केहू कि आमु पाप नाहं किरेल , तर ताह ठेगणे होमोजणु, एने तान वचन आमरामाय नाहं.
\c 2
\p
\v 1 एरे मार सोरा , मी ज्याह वातू तुमू तानकेरता लेखतेलु हि की तुमू पाप नाह केरनु एने केधीह कुण पाप केरूह तर पिता आमारो एक मोदेत केरणार हि, म्हणजे खेरो येशू ख्रिस्त .
\v 2 एने तोच आमरा पापांन प्रायशीत हि, एने केवळ आमुज नाहं तर आखा जेगान पापाहा पुण
\v 3 केध्दीह आमु आज्ञाना मानने, तर ज्यान आमु ओलखिन लेहू कि आमु ज्याह ओलखिन लीईल हि
\v 4 जो कूण हे किथे, मी ताह ओलखिन लीईल हि एने ताण अज्ञाह नाहं मानत , तो टेग-यु हि एने तामाय सत्य नाहं ;
\v 5 पुण जो कूण ताण वचनान होस चालती तामाय खेरीखेरीच परमेसश्वरान प्रेम सिद्ध एयगियो हि यान आमु ओळखणे कि आमु तामाय हि
\v 6 जो कूण हे किथे कि मी तामाय रेणे , ताह जुविकाय कि तुम्हू पुण ओह्लास चालती तोहोलोच तो ईच्छा एतो
\v 7 हे पोटने , मी तुम्हू काल्ली नोवालो आज्ञा नाहं लेखित , पुण ती जुनो आज्ञा जी आरंभापासून तुम्हू जुडी एती , ती जुनो आज्ञा ते वचन हि ज्याह तुम्हू होमलील हि
\v 8 तेबी पुण मी तुम्हू नोवालो आज्ञा लेखथूह , एने हे ताणुच एने तुम्रेमाय खेरो ठरतलो कारण कि आधारोनाह सारखो ता जातेह एने सेत्यान उजालो ऐवी चमकेन लागील हि
\v 9 जो कूण हे इच्छितो कि मी उजालो हि तास आपनो बायाक हे-यो बोर मेलथू , तो ऐवी ताहवोर आंधारामुज हि
\v 10 जो कूण आपनो बाहाकपूर प्रेम मेलथू तो उजालाम रेणे एने ठोकर खाण्यू नाहं
\v 11 पुण जो कूण आपनो बाहाकपूर बोर मेलथू तो अंधकारामाय हि एने आंधाराम चालीह एने ओळखतेह नाहं कि कां जात हि केरिन काय अंधाराम तान डोला आंधलाह केरीन आपील हि
\v 12 एर सोरा मी तुम्हू ज्ञानकेरता लेखत्लू हि कि ताण नावान तुमरो पाप क्षमा एयगियो हि
\v 13 अहो वडिलांनो मी तुम्हू ज्ञानकेरता लेखणे हि कि जो पेल्ला तारिण हि तुम्हू ताह ओलखणु जुवान्या , मी तुम्हू तानकेरता लेखत्लू हि कि आवो तुम्हू ता दुष्टावर जय मिळवणे हि अहो सोरांन मी तुम्हू ज्ञानकेरता लिखील हि कि तुम्हू पिताला ओळखील हि
\v 14 अहो डायामाहू मी तुम्हू ज्ञानकेरता लिखील हि जे पेल्ला तारिण हि तुम्हू ताह ओळखील हि अहो जुवान्या , मी तुम्हू ज्ञानकेरता लिखील हि कि तुम्हू ताकेत वालो होवो , एने परमेसश्वरान वचन तुम्रेमाय बोनावीन रेणेन , एने तुम्हू ता दुष्टावर जय मिलविल हि
\v 15 तुम्हू नापून जगा एने नाहं जेगापूर एने जेगामावाला वातू पूर बिडारापूर प्रेम ठेवाकधी कूण जगा प्रेम मेलथू तर तामाय पितान प्रेम नाहं हि
\v 16 कारण कि जे काही जेगामाय हि, म्हणजे डिलान अभिलाषा एने डोलान अभिलाष एने जीवनाम खत, ते बाहाआ कडून नाहं पुन जेगान हि
\v 17 जेगान एने तान अभिलाषा दुयू नाहीशी एयन जातेह पुण जो परमेश्वरान इच्छापूर चलील तो आखा : काळ बोनावीन रेंय
\v 18 अहो सोरांन, जिच टाइम हि; एने जोह्लो तुम्हू होमलील हि कि ख्रिस्ताचे विरोधी आवूह हि ताण नुसार ऐवी पुण जुलूम जन ख्रिस्त विरोधी उठीन उबरीयेल रेणा हि; ज्ञानकेरता आमु ओळखणे कि फासाडी टाइम हि
\v 19 ते निकलीन जातेह तर आमरोज कडून, पुण आमरेमायलो नाहं एता ; कारण कि केध्दीह ते आमरा विच मायल्या रेणा हि तर आमरा हाती रेणा हि पुण निकलीन ज्ञानकेरता गीयां कि हे प्रकट एय कि आखा आमरेमायवालो नाहं हि
\v 20 पुन तूमरो तर ता पवित्र माणहान फायरीन अभिषेक एनो हि एने तुम्हू आखा काही ओलकतेह
\v 21 मी तुम्हू ज्ञानकेरता नाहं लेखिलकाय तुम्हू सेत्याह नाहं ओळखतेह , पुण ज्ञानकेरता कि ताहुच ओलखते एने ज्ञानकेरता कि कूण ठेगणे , सत्यान उखीररीन हि
\v 22 टेग-यु कूण हि? केवळ तो जो येशू ख्रिस्त एनेनकेरता नाह ओलखणे ; एने ख्रिस्तान विरोधी तोच हि, जो पितान एने पुत्रान नकार केरूह
\v 23 जो कूण मुलाचा नकार करने तानआहने आबोक पुण नाहं : जो पुत्राह मानीन लेणे ताण आह्नी आबोक पुण हि
\v 24 जे काही तुम्हू आरंभापासून होमलील हि, तोज तुम्रेमाय बोनावीन रेंय तर तुम्हू पुण पुत्रामाय एने आबाकमाय बोनीन रेंहु
\v 25 एने ज्यान तास आमरेहेर्यो वायदो केरील हि ते अनंत जीवन हि
\v 26 मी आवो वातु तुम्हू तान विषय माय लिखील हि जे तुम्हू बहकायील
\v 27 पुन तुमरो ते अभिषेक जे ताफायरीन किरेल गीयां हि, तुम्रेमाय बोनावीन रेणे ; एने तुम्हू ज्यान योजना नाहं कि कूण तुम्हू हिकाडू नापून जोह्लो ते अभिषेक जो ताफायरीन किरील गियो हि तुम्हू आखा वातु हिकाडील एने तो खेरो हि टेग-यु नाहं एने जोह्लो तास तुम्हू हिकाळनेल हि तोहोलोच तुम्हू तामाय रेतेह
\v 28 शेवेट : अहो सोरा , तामाय रीवू कि ताहेरया तो प्रकट एय तर आमूह धेर्य एय एने आमु ताण आवनेबुखी ताण सुमोर लाजवौय नाय
\v 29 केध्दीह तुम्हू ओलकतेह कि तो खेरो हि, तर हे पुण ओलकतेह कि जो कूण खेरला काम करने तो त्याजे जेन्मोलिईल हि.
\c 3
\p
\v 1 देखू आबुक आमरेपुररीन ओहलो प्रेम किरेल हि का आमु देवान सोरा किईल जातीमाय एने आमु हि पुण आवो कारणसे जग आमूह नाह ओलकतेह काहाकाय तान ताः पुण नाह ओळखिल
\v 2 अहो प्रीयानो, ऐवी आमु देवान सोरा हि, एने एविवूर हे प्रगट नाहं एयगियो आमु काय काही लेहु! येतेहे होमजथी कि ऐवी ते प्रगट एय तर आमु ताण हारकास एतिता , काहाकाय ताह तोहोलोच देखणार तोहोलोज तो हि
\v 3 एने जो कूण तापोर आशा मेलथू , तो आपनो स्वता: ला तोहोलोच पवित्र करने तोहोलोज तो पवित्र हि
\v 4 जो कूण पाप करने , तो व्यवस्थेचा विरोध करने ; एने पाप तर िव्यवस्थान रोध हि
\v 5 तुम्हू मालूम हि कि ते तानकेरता प्रगट एनो कि पाप हरिन केरावी; एने ताण स्वभावोम पाप नाहं सोतो
\v 6 जो कून तामाय बोनावीन रेणे , तो पाप नाहं केरतेन : जो कून पाप करने , तास न तर ताह देखील एने न ताह ओळखील
\v 7 अहो सोरारे , कुणीन बहकव्यात मा आवहू जो नीतीचे काम करने , तोच ताण सारखो नीतिमान हि
\v 8 जो कूण पाप करने तो सैताना कडून हि, कूण सौतान पेलुजरीन पाप केरिन आवां हि देवान पुत्र तानकेरता प्रगट एनो कि सौतानान काम नाश केरनेनकेरता
\v 9 जो कूण देवानी जन्मलेला हि, तो पाप नाहं केरतेन ; काहाकाय तान बीज ताण बोनावीन रेणे , एने तो पाप केरतेच नाहं काहाकाय देवामाय जन्मलेला हि
\v 10 ज्योच कडून देवान सोरा एने सौतानाचे सोरा समजील जातेह ; जो कूण नीतीचे काम नाहं केरतेन तो देवापूररीन नाहं , एने न तो जो आपनो बाहाकपूर प्रेम नाहं केरतेन
\v 11 काहाकाय जो समाचार तुम्हू पेलूजरेन होमलेल , ते हे हि कि आमु एक दिहरापुर प्रेम केरनु ;
\v 12 एने कूण हारकास न बोणाविल जो ता दृष्टान एतो , एने तानकेरता आपनो बायाकाह मारणे किरील एने ताह कायताहा प्रकारे मारणे किरील? आवो कारणसे कि तान कामे वाईट एता , एने ताण पाहोअ काम नीतीने एता
\v 13 अहो बायहो , जर जग तुम्हू वैर मेलतांलोन रेंय तर आचर्य मा केरूह
\v 14 आमूह मालूम हि कि आमु मोरील तीउगी केरीन जीवनामाय पोचेल हि; कारण आमु पायोहपरत प्रेम केरथू , जे प्रेम नाहं केरतेन ते मोरणेन देशामाय रेतेह
\v 15 जो कूण आपनो बायाकाहे-यो वैर मेलथू , तो खुनी हि; एने तुम्हू मालूम हि कि कून खुनी माय सार्वकालिक जीवन नाहं रेथे
\v 16 आमु प्रेम यान समजील कि तास आमरेकेरता आपणो जीव आपील ; एने आमूह पुण विचारोहो जीव आपील जुविकाय
\v 17 पुण ज्या कुणीफायरीन जेगान संपती रेंय एने तो आपनो बायाख गरीब पाहून तापोर दया आवी न जुविकाय , तर तामाय देवान प्रेम केवी बोनावीन रेहू शकते?
\v 18 अहो सोरारे , पुण काम व सत्यान द्वारे पुण प्रेम मेलू
\v 19 ताजफाय आमु समजी कि आमु खेरीज हि; एने ज्या वातीमाय आमरा मन आमूह धोशी ठेरवणार , ता विषयी आमु ताण ओगान आपनो आपनो मोनाह ढाष्य आपूह शकणे ;
\v 20 कारण देव आमरा मोनामरीन मोठा हि, एने आखा काही होमजथी
\v 21 अहो प्रीयानो, जर आमरा मन आमूह दोष नाय आपाण्यू , तर आमूह देवान ओगान हियाव एतो;
\v 22 एने जे काही आमु मागणे , ते आमूह ताफायरीन जोदेत, कारण आमु ताण आज्ञा मानने एने जे ताह जुविकाय ते कोरथू
\v 23 ताण आज्ञा हि कि आमु ताण पुत्र येशू ख्रिस्तीन नावापुर विश्वास मेलठोन, एने जोह्लो तास आमूह आज्ञा आपिल हि ताण नुसार आपसामाय प्रेम केरनु
\v 24 जो ताण आज्ञा मानने, तो तामाय एने तो तामाय बोनावीन रीवू : एने तासहेऱ्यो , म्हणजे ता आत्म्याशी जो तास आमूह आपील हि, आमूह मालूम हि कि तो आमरामाय बोनीन रेय.
\c 4
\p
\v 1 हे प्रिय , प्रत्येक आत्मान प्रतीती नाह केरू नापून आत्मनि ओलख की ता परमेश्वर उखेरणे हि की नाह ; कारण की जुलूम ठेगणेवाला भविष्यवक्ता जगामाय निकलीन उब्रीयेल हि हेते
\v 2 परमेश्वरान आत्मा तुम्हू आवो रीतीमाय ओलखू केरसेकहु : जी आत्मा मान एती कि येशु ख्रिस्त शरीराम होवोन आवां हि तो परमेश्वर उखररीन हि,
\v 3 एने जी आत्मा येशूह नाहं मानत , ती परमेश्वर कडून नाहं ; एने ती ख्रिस्तान विरोधी आत्मा हि, ज्यान चर्चा तुम्हू होमलीन लीईल हि कि तो आवूह हि एने ऐवी पुण जगाम हि
\v 4 सोराह , तुम्हू परमेसश्वरान हि, एने तुम्हू तापोर जय मिळवणे हि; कारण कि जे तुमरो माय हि ते तापुररीन जे जेगामाय हि, मोठू हि
\v 5 ते जेगान हि, ता कारणाने ते जगाच्या वातु केतेह , एने जग ज्यान होमलने
\v 6 आमु परमेसश्वरान हि जे परमेश्वरान ओलकतेह , तो आमरा होमलथू ; जो परमेश्वरान नाहं ओळखतेह तो आमरा नाहं होंबलेह ज्याह प्रकारे आमु सेत्यान आत्मा एने भ्रमाचा आत्मा ला ओलखिन लेणे
\v 7 अहो प्रीयांनो आमु आपसामाय प्रेम मेलठोन; कारण कि प्रेम परमेश्वराफायरीन हि जो कूण प्रेम करने , तो परमेश्वराफायरीन जेन्मोलेदो हि एने परमेश्वरान ओलखील
\v 8 जो प्रेम नाहं मेलतांलोन तो परमेश्वरान नाहं ओळखतेह कारण परमेश्वर प्रेम हि
\v 9 जे प्रेम परमेश्वर आमऱ्येपुररीन मेलथू , हे यान प्रगट एयगियो कि परमेश्वरान आपुहू एक एकूलता एक सोरो जगोमाय मोकलना हि कि तो ताण द्वारे जीवन जुडी
\v 10 प्रेम ज्यामाय नाहं कि आमु परमेश्वरापोर प्रेम किरेल पुण याम हि कि ताह आमऱ्येपुररीन प्रेम हि एने आमरा पापान प्रायशीत ला लेईन आपनो पुत्राह मोकलील
\v 11 अहो प्रीयांनो ताहेरया परमेश्वरान आमऱ्येपुररीन प्रेम किरेल तर आहामाहाबी आपसामाय प्रेम मेलनेन जुवी
\v 12 पुण परमेश्वरान केधीच कूण नाहं देखील, केध्दीह तुम्हू आपसामाय प्रेम मेलील एने , तर परमेश्वर तुम्रेमाय रेणे एने तान प्रेम आमरामाय सिद्ध एयगियो हि
\v 13 ज्यान आमु ओळखणे कि आमु तामाय रेणे तो आमरामाय ; कारण कि तान आपनो आत्म्यांनी आमूह आपील हि
\v 14 आमु पाल्तुपाने लीईल एने साक्ष आपथु कि पिता पुत्राह जेगान उद्धार केरतू केरिन मोकलना हि
\v 15 जो कूण हे मानीन लेणे येशू परमेश्वरान पुत्र हि परमेश्वर तामाय रेणे , एने तो परमेश्वर माय
\v 16 जे प्रेम परमेश्वर आमऱ्येपुररीन मेलथू , ताह आमु ओलखिन लीईल एने आमूह ताण विश्वास हि, एने जो प्रेमा माय रेणे तो परमेश्वर माय रेणे एने परमेश्वर तामाय रेणे
\v 17 ताजफाय प्रेम आमरामाय सिद्ध एयगियो कि आमूह न्यायान एकदिह धेर्य रीवू ; कारण कि तोहोलोज तो हि तोहोलोच जेगामाय आम्हुबी हि
\v 18 प्रेमामाय बिय नाहं रेथे , नापून सिद्ध प्रेम भयाला शेटो केरीन आपतेन हि कारण कि भयान संबंध डेगारी एता , एने जो बिय करने तो प्रेमामाय सिद्ध नाहं एनो
\v 19 आमु ज्ञानकेरता प्रेम केरथू , कि पेल्ला तास आमऱ्येपुररीन प्रेम किरेल
\v 20 केध्दीह कूण केह ,'' मी परमेश्वरापोर प्रेम करने एने आपनो बाहाकपूर वैर मेलील तर तो टेग-यु हि; कारण कि जो आपनो बाहाकपूर ज्याह तास देखील हि प्रेम नाहं मेलतांलोन, तर तो परमेश्वरापोर पुण तानकेरता ताह नाहं देखील प्रेम नाहं मुक्या शकत
\v 21 ताण तारिण आमूह हि आज्ञा जुडी हि, कि जोकोन परमेश्वरापोर प्रेम मेलथू तो आपनो बाहाकपूर पुण प्रेम मेलथू.
\c 5
\p
\v 1 ज्यान हा विश्वास हि की येशूच ख्रिस्त हि , गतो परमेश्वरारीन उत्पन्न ईयिल हि एने जो कून उत्पन्न केर्नीरा हाती पूर प्रेम मेलथू तो तापूर भी प्रेम मेलीह जो तारिण उत्पन्न एनो हि
\v 2 जेवी आपु परमेश्वरारीन प्रेम मेलथू एने ताण आज्ञाना मानने, तर याहेर्यो आमु ओळखणे कि आमु परमेश्वरान सोरापूर प्रेम मेलतेह
\v 3 कारण कि परमेश्वरापोर प्रेम मेलने हे हि कि आमु ताण आज्ञाना मानेतू ; एने ताण आज्ञा केठीन नाहं
\v 4 कारण कि जे काही परमेश्वरारीन उत्पन्न एयगियो हि, ते जगा जय प्राप्त केरूह ; एने ते विजयी ज्यासे जगा जय प्राप्त एता आमारो विश्वास हि
\v 5 जगा जय मेलविणारा कूण हि? केवळ तो ज्यान हा विश्वास हि कि येशू परमेशवराचा पुत्र हि
\v 6 जोस हि तो जो पाय एने रगत द्वारा आवां एतो , म्हणजे येशू ख्रिस्त: तोच नाहं केवळ पाण्यान द्वारा नाहं तर पाणी एने रक्त बेनजो द्वारे आवां एतो
\v 7 एने जो साक्ष आपथु तो आत्मा हि; कारण कि आत्मा सत्य हि
\v 8 साक्ष आपणारा तीन हि, आत्मा एने पाणी एने रक्त; एने तिन एकूच वातुपोर समेज हि
\v 9 जेवी ाआपु णाहान साक्ष मानीन लेणे तर परमेसश्वरान साक्ष तर ताण तारिण मटली हि; एने परमेश्वरान साक्ष हि कि तान आपनो सोरान विषय माय साक्ष आपिल हि
\v 10 जो परमेश्वरान पुत्रावर विश्वास करने तो आपनो मायतेच साक्ष मेलीह तानकेरता परमेश्वरापोर विश्वास नाहं किरील तान ताह ठेगणे ठेराव्यू कारण कि तान ता साक्ष्या उपेर विश्वास नाहं किरील जो परमेश्वरान आपनो सोरान विषय माय आपील हि
\v 11 एने हि साक्ष ती हि कि परमेश्वरान आमूह सार्वकालिक जीवन आपील हि, एने हे जीवन ताण सोरो माय हि
\v 12 ज्यान आह्नी पुत्र हि ताण आह्नी जीवन हि; एने ज्यान आह्नी पुत्र नाहं ताण आह्नी जीवन पुण नाहं
\v 13 मी तुम्हू जे परमेश्वरान सोरान नावापुर विश्वास केरनु , ज्ञानकेरता लिखील हि कि तुम्हू मालूम एय कि सार्वकालिक जीवन तुमाजे हि
\v 14 एने आमु ताण ओगान जे धेर्य हि, ते हे हि; कि केध्दीह आमु ताण इच्छेकेरिन नुसार काही मागणे तर तो आमरा होमलथू
\v 15 जेवी आमु ओळखणे कि जे काही आमु मागणे तो आमरा होमलथू तर हे पुण ओलकतेह कि जे काही मोनामाय ताण कडून मांगील ते मिळवणे हि
\v 16 केध्दीह कूण आपनो बायाख इही पाप केरतालून देखील ज्यान फोल मृत्यू नाहं होवो , तर विनती केरू परमेश्वर ताह तान केरता ज्यान इही पाप किरेल हि ज्यान फल मृत्यू नाहं , जीवन आपुहू पाप असेप्न हि कि ज्यान फोल मृत्यू हि; ज्यान विषय माय विनती करण्या केरता नाहं किथी
\v 17 आखा प्रकारचा अधर्म तर पाप हि पुण इही पाप पुण हि ज्यान फोल मृत्यू नाहं
\v 18 आमु ओळखणे कि जो कूण परमेश्वराफायरीन उत्पन्न एनो हि हे पाप नाहं केरतेन ; पुण जे परमेश्वराफायरीन उत्पन्न एनो हि ताह तो वोचाडीन मेलथू एने तो दुष्ट ताह नाहं आथ लागाड सिकीह
\v 19 आमु ओळखणे कि आमु परमेश्वराफायरीन हि, एने आखा जग ता दुष्टाच्या वाडवडील पोडील हि
\v 20 एने आमु हे पुण ओळखणे कि परमेश्वरान पुत्र आवां हि एने तास आमूह समझ आपिल हि आमु ता खेरलाह ळखणे , एने आमु तापूर जो सत्य हि म्हणजे तान पुत्र येशू ख्रिस्तामध्ये रेणे खेरो परमेश्वर एने सार्वकालिक जीवन ज्याच हि
\v 21 एय सोरा , आपनो आपाह मुरील से वाचादिन मेलू.
