\id JHN
\ide UTF -8
\rem Copyright Information: Creative Commons Attribution: ShareAlike 40 License
\h युहानो
\toc1 युहानो यांनी लिहिलेले चांगली बातमी
\toc2 युहानो
\toc3 युहानो
\mt1 JOHN
\mt2 युहानो
\c 1
\p
\v 1 पेलूच वचन एतो एने वचन परमेश्वारान हाती एतो एने वचन परमेश्वर एतो
\v 2 तोच सुरुएताच परमेश्वर हाती एतो
\v 3 आखा काही ताण द्वारे उत्पन्न एयगियो , एने जे काही उत्पन्न एयगियो हि ताण मायरीन काल्ली पुण वस्तू ताण वाचीन उत्पन्न एनी नाहं
\v 4 तामाय जीवन एता एने जीवन माणहान प्रकाश एतो
\v 5 उजालो अंधाराम चोमोकणे, एने अंधाराम तीह गेरील नाहं
\v 6 एक माणुह परमेश्वर कडून आवीन एनो ज्यान नाव योहान एता
\v 7 तो साक्ष आपणेह आवां कि तो उजालान साक्ष आपिल , कारण आखा ताण द्वारे विश्वासामाय आवे
\v 8 तो स्वता: तर उजालो नाहएतो, पुन ता उजालान साक्ष आपणेह आवां हि
\v 9 खेरो उजालान प्रत्येक माणहाह प्रकाशित करने , जगाम आवूह एतो
\v 10 तो जगाम एतो , एने जग ताण द्वारे उत्पन्न एयगियो , एने जेगान ताह ओळखील नाहं
\v 11 तो आपनो गिर आवां एने ताह ताण गेरावाला आह्नी किरेल नाहं
\v 12 पुन तानकेरता ताह ग्रहण किरेल , तान ताह परमेश्वरान संतती एणेन अधिकार आपील हि, अर्थाम ताह जे ताण नावापुर विश्वास केरनु
\v 13 ते नाहं रक्ताने , नाहं शरीरान इच्छा नाहं माणहान इच्छा पुन परमेश्वर कडून उत्पन्न एयगियो हि
\v 14 एने वचन देहधारी एयगियो ; एने अनुग्रह एने खरेपणाने परिपूर्ण एय आमरा माय रेणू , एने आमु तान इही गौरव देखील, जोह्लो कि पित्यान एकुलती एक ची महिमा
\v 15 योहानान ताण विषय माय साक्ष आपिल एने आयडीन केयेल ,'' हा तोच हि, ज्यान मी वर्णन किरेल कि जो मारो ओवतो आवूह हि तो मारो उपेरीन वोदाळीन एने तो मारो पेक्षा पेल्लो एतो ''
\v 16 काहाकाय ताण परिपूर्ती आमु आखाज प्राप्त केरील हि कृपापोर अनुग्रह
\v 17 ज्ञान केरता कि नियम शास्त्र मोशेन द्वारे आपील एतो हि, पुन अनुग्रह एने खेरो पणा येशू ख्रिस्ता द्वारे पोचील
\v 18 परमेश्वरान कूण केधीच नाहं देखील, एकूलता एक पुत्र जो पित्यान आह्नी हि ज्याच ताह प्रगट किरेल
\v 19 योहानान साक्ष हि कि तेवी याहुदयान यरुशलेम मायरीन याजकांन एने लेवी ताह हे फुसण्या केरता मुकलेल,'' तू कूण हि?''
\v 20 तर तान हे होमजाडीन लीईल एने नाकार किरील नाहं , पुन होमजाडीन होमलीन लीईल,'' मी ख्रिस्त नाहं ''
\v 21 तेवी तान ताह फुसील ,'' तर ओवतो कूण हि? काय तू एलिया हि?'' तान केयेल '' मी नाहं हि'''' तर काय तू भविष्यवक्ता हि'' तान उत्तर आपील ,'' नाहं ''
\v 22 तेवी तान ताह फुसील ,'' ओवतो तू कूण हि! काहाकाय आमु आमरो मोकेलनाराह उत्तर आपज्यू , तू आपनो विषय माय काय किथे''
\v 23 तान केयेल ,'' जोह्लो यशया भविष्यवोक्त्याने केयेल हि' मी जेंगलामाय आयेडनारान शब्द हि कि तुम्हू प्रभू चा सिडिक हेल्लीच केरू;
\v 24 ते परूश्या कडून मुकलेल गीयां एता
\v 25 तान ताह हा प्रश्न फुसेल ,'' केध्दीह तू ख्रिस्त नाहं , एने नाहं एलिया एने नाहं तो भविष्यवक्ता हि, तर ओवतो बाप्तिस्मा का आपथु''?
\v 26 योहानान ताह उत्तर आपील ,'' मी तर पाण्यानकेरीन बाप्तिस्मा आपथु, पुन आमरा माय एक माणूह उबरील हि ज्याह तुम्हू ओळखतेह नाहं
\v 27 म्हणजे मारो ओवतो आवूह हि, ताण बुटान दोयडी मी सोडणे लायक नाहं ''
\v 28 ज्यू वातु यार्देनेच्या तीउगी बेथानी माय एईल , जांबी योहान बाप्तिस्मा आपतालु
\v 29 दिहीरा एकदिह तान येशूह आपणे उगे आवतालु देखीन किईल ,'' देखू' हा परमेश्वरान कोकर हि जे जेगान पाप विसीन लेणे
\v 30 हा तोच हि कि ज्यान विषयाम मी किईल एता ,'' एक माणुह मारो पासाण आविह हि तो मारो पेक्षा श्रेष्ठ हि, काहाकाय तो मारे पेलूच चा एतो
\v 31 मी तर ताह ओळखतेह नाहएतो , पुन मी ज्ञान केरता मी पाण्यानकेरीन बाप्तिस्मा आपतेन आवूह कि तो इस्रायील उपेर प्रगट एय जाह ''
\v 32 एने योहान हि साक्ष आपिल : मी आत्म्याह कबुतरानगेत आकाशामायरीन उतरतालान देखील, एने तो ताण उपेर आवीन थोब गियो
\v 33 मी तर ताह ओळखील नाहं , पुन ज्यान मन्हा पाण्याकेरिन बाप्तिस्मा आपणे केरता मुकलेल, तान मन्हा किइल , ज्यापूर तू आत्म्याह उतरतालान एने थोबने देखील,, तो पवित्र आत्म्यांनी बाप्तीसमा आपाण्यू हि
\v 34 एने मी देखील एने साक्ष आपिल कि हा परमेश्वर चा पुत्र हि''
\v 35 दिहीरा एकदिह ओवतो योहान एने तान शिष्या मायरीन दुय जन उबरीयेल रेईल एता
\v 36 एने तान येशू उगे जात ज्या देखीन , किईल , देखू हा परमेश्वरान मेमनो हि''
\v 37 तेवी ते दुयू शिष्य तान ज्यो होमली येशून पासाण आवा
\v 38 येशू ने वोलीन ताह पासाण आवातल्या देखील एने ताह किईल तुम्हू कुणीन होदमाय जातेह हि'' तान ताह केयेल , हे रब्बी (अर्थात गुरु) तू का रेणे?''
\v 39 तान ताह केयेल ,'' चाला तर देख लेहु '' तेवी ते जाइन तान रेणेन ठिकाण देखील, एने ता दिहामाय ताण हाती रेणा एने दहा तासा जवळपास एता
\v 40 ता दिह माय जे योहानान वात फोयालनी येशू च्या पासाण आवा एता , एक शिमोन पेत्रा चा बाहाक आंद्रियास एतो
\v 41 तान देखील आपनो हाती बाहाक शिमोनाह मिलिन ताह केयेल ,'' आमूह ख्रिस्त म्हणजे येशू ख्रिस्त, जुडना ''
\v 42 तो ताह येशू उगे लेईन आवां येशूने ताह दृष्टी लागाडील केयेल ,'' तू योहानान पुत्र शिमोन हि:'' तू कैफा म्हणजे पेत्र केयेल जाह
\v 43 दिहीरा एकदिह येशू ने गालीलामाय जाणे ठेराव्यू तो फिलीप्प ला मिलील एने कियेल,'' मारो पासाण आव''
\v 44 फिलीप्प , आंद्रिया एने पेत्रा च्या नगरात बेथसैदा चा रेणार एतो
\v 45 फिलीप्प वथूवेल ला मिलील एने ताह किइल ,'' ज्यान वर्णनमोशे नि नियम शास्त्रामाय एने भविष्य वक्त्यांनी किरेल हि, तो आमूह जुडना हि; तो योसेफान सोरो , येशू नासरी हि''
\v 46 नथवेल नि ताह कियील ,'' काय काही हाजी वस्तू पुण नासरेथ उपेर निकलने शकली?'' फिलीप्प ताह कियील,'' जाइन पाहून ले ''
\v 47 येशू ने बथवेल ला ताण आह्नी आवातल्या पाहून ताण विषय माय बोल्णु ,'' देखू, हा खेरीखेरीच इस्राएली हि: तामाय कपट नाहं ''
\v 48 नथवेलान ताह किइल ,'' तू मन्हा कीही काय ओळखणे?'' येशूने ताह उत्तर आपील ,'' ताण पेलोस कि फिलीप्प मन्हा हादुहू , ताहेरया तू अंजीरान झाडाः बुंदे थांब ला एतो , तेवी मी तुवाह देखाय एता ;
\v 49 नथवेल नि ताह उत्तर आपील ,'' हेरब्बी, तू परमेश्वरान पुत्र हि; तू इस्राईल चा राजा हि''
\v 50 येशूने ताह उत्तर आपील ,'' मी जो काय तुवाह किइल की मी तुवाहा अंजीरान झाडाः बुंदे देखील, काय तू ज्ञान केरता विश्वास करने? तू ज्ञान पेक्षा मोठा मोठा काम देखहि ''
\v 51 ओवतो मन्हा किइल ,' मी तुहा खेरो खेरो किथे कि तुम्हू स्वर्गाला उघड एतो , एने परमेश्वरान सोरान स्वर्ग दूतांना माणहान सोरान उपेर उतरतालान एने उपेर जातेन देखील''.
\c 2
\p
\v 1 गालील माय काना गावाम तिस-या एकदीही कुणी फाय वाराड एता येशून आहाक पुण ताहारी ईती
\v 2 वाराडाम येशु व तान शिष्य यान पुण नेवतो एता
\v 3 तेवी ती जागावालो द्राक्षरस निवरीगियो तेवी येशून आहाख येशूह कियेल , ताहेऱ्यो ऐवी द्राक्षरस नाहं
\v 4 येशू ताण आईक कियील, हे तू मन्हा का किथी हि? मारी टाइम उंजू आईल नाहं
\v 5 ओवतो ताण आईकने नोकरांना किइल , ज्यो तुमहू जो काय केय तो करज्यू
\v 6 ताजागेन पाणी भोरनेन सहा देगडान डोसरा मिलील एता हे डोसरो मेलिल एता जोह्लो यहुदी पवित्र उगेलेनेकेरता कामाम आविह एता प्रत्येक डोसरामाय तीन तीन मण पाणी होमाय ओहला एता
\v 7 येशूने नोकरांना किइल , डोसरामाय पाणी बोर देना , एने नोकरान डोसरामाय फुल पाणी बोरीन आपील
\v 8 ओवतो तान ताह किइल , 'ऐवी जारिक बाहेर काढा , व भोजन कारभा-याफाय लीन जावू तेवी ते लीन गीयां
\v 9 ओवतो तेवी ता भोजन कारभा-यो ताण चोव लीईल, जे द्राक्षरस बुनील एता ताह मालूम नाहं की हे द्राक्षरस कारीन आवा पुन ता नोकरांना मालूम एता , तानकेरता पाणी काडीन एता ओवतो भोजन कारभा-यो वोरोहो हादाडील
\v 10 एने ताह कियील, प्रत्येक जन वोर हाजो द्राक्षरस आपथु व आमंत्रित माणहे तेवी तृप्त ऐतेह तेवी ढाल्लो पुन तुम्हू तर हाजो द्राक्षरस एविवूर होम्बालीन मेलील हि
\v 11 येशूने गालील च्या काना गावाम वोर आश्चर्य काम केरीन आपनी महिमा प्रकट केरील ज्या उखेरीन ताण शिष्यांनी तापोर विश्वास किरील
\v 12 ज्याबाद माय येशु एने आपनी आहाक , बाहाक एने शिष्यांहेर्या कफर्णहुमाम चालना गीयां ताहारी तो काही दिह रेणा
\v 13 यहुद्यांन वल्हाडण तिवार आह्नी आविल हि तान केरता येशु यरुशलेमाम चालीन गियो
\v 14 ताजागेन मंदिरामाय येशूने देखील की माणहे डोरे , मेंढरेव कबुतरे ज्यान वेचने केरतेन एता एने शिक्का बोदेलनारा सौदौ केरणार आपनो गादिपूर बोहना एता
\v 15 तान केरता तान दोरान बोनाईल एने आखान डोरे , मेंढरे हाती बाहेर ओडीन आपील एने शिक्का बोदालनाराण शिंक्यान उलटाविन आपील एने चौरंग उलटे किरेल
\v 16 कबुतर वेचनाराह किइल , यान बाहेर लीन जावू मारो आबाकने घेराह बाजार मा बणावूहू
\v 17 ह्यापूर ताण शिष्यांना इआवीह आवी की शास्त्रामाय लिखील हि की, तारो घेरानकेरता मारी ताल माहूच खाय जाव
\v 18 उत्तर आपतेन यहुदी येशूह कियेल, तू आमूह कालो अदभूत चिन्ह देखाडहु शकणे की ज्यासे तू जे काही करने ताण तू अधिकारी हीच हे स्पष्ट केरूह शकणे?
\v 19 येशु ने ताह उत्तर आपतेन किईल , ज्याह मंदिराम पाडीन टाकु , मी तीन दिहामाय उबरीयेल केरुहू
\v 20 ह्यापूर यहुदी कियेल, ज्याह मंदिराम बांधणेकेरता सेचाळीस वोरी लागील एती एने ताह तू तीन दिहामाय बोणावणे निकलील?
\v 21 पुन आपनो केनेम ज्या मंदिराविषयी येशूने चर्चा केरील एती ते तान डील एता
\v 22 ओगान जाइन ताहेरया तो मरनेननंतर पोशो जीवतालू एनो तेवी तान शब्द शिष्यांना इआवीह आवा की येशूने हे किइल एता एने शास्रावर व येशून शब्दापूर तास विश्वास किरील
\v 23 वल्हाडण तिवारान दिहामाय ताहेरया येशु यरुशलेममाय एतो तेवी खूब माणहान ताण आश्चर्य कामान देखीन तापोर विश्वास किरील
\v 24 पुन येशूने स्वता: ला तान बोरहे सुळील नाहं ोकाहाकाय आखा माणहाह ओळखतेह एतो
\v 25 ताह ज्याह वातून कायबी गिरीज नाहांऐती की कूण आवीन ताह ता माणहाबारामाय केनार काहाकाय माणहान मोनाम काय हि हे तो ओळखतेह एतो.
\c 3
\p
\v 1 परूश्या निकेदेम नावान एक मानहू एतो तो यहुदियान अधिकारी एतो .
\v 2 ता तो राती येशून आह्नी आवीन ताह कियील,' हे गुरुजी, आमूह मालूम हि कि परमेश्वराफायरीन गुरु होवून आवां हि, ूकाहाकाय ण आवो चिन्हान जे तू देखाड्थू, जर परमेश्वर ताण हाती नाहं तर नाहं हिकाडू शकत''
\v 3 येशूने ताह उत्तर आपील , 'मी तुम्हू खेरीखेरीच किथे कि, जर कूण नवालान जेन्मोलेदो नाहं तर देवान राज्य देखहक नाहं सेकते''
\v 4 निकदेम ताह कियील, 'माणुह ताहेरया डाव्हालू होवून गियो , तर किहीकाय जन्म एहू शकणे? काय तो आपनो आईकने पेटामाय दिहरीवारीन प्रवेश केरीन एहू शकणे?''
\v 5 येशूने उत्तर आपील , मी तुम्हू खेरीखेरीच किथे, जेवीपूर कूण माणुह पाण्याकेरिन एने आत्म्याफायरीन जन्मल्या वाचीन तर तो देवान राज्यातम प्रवेश नाहं केरूह शकत
\v 6 काहाकाय जो शरीरापासून जेन्मोलियेल हि, तो डील हि; एने जो आत्म्या तारिण जेन्मोलियेल हि, तो आत्मा हि
\v 7 नवल मा केरूह कि ती तुम्हू किइल हि,' तुवाह नवालान जन्म लेणेकेरता गर्जेन हि'
\v 8 वारा जीन वोयताला तीन वोयताला एने तू तान शब्द होमलने, पुण नाहं होमजाडने कि ती उगेरीन आवी एने कां जातेह? जो कूण आत्म्याफायरीन जेन्मोलेदो हि तो ओहलोच हि''
\v 9 निकेदमान ताह उत्तर आपील , 'आवो वातु केवी एहू केरसेक्तालू?''
\v 10 हे कोलाक येशू ताह कियील, 'तू ईस्राएलाचा गुरु एयीन पुन काय आवो वातूह नाहं होमजाडने?
\v 11 मी तुम्हू खेरीखेरीच किथे कि आमु जे होमजथी तोज केतेह , एने ज्याह आमु देखिल हि ताण साक्ष आपणु , एने तुम्हू आमरी साक्ष स्वीकार नाहं केरतेन
\v 12 ताहेरया मी तुम्हू पृथ्वीन वातु केदाह एने तुम्हू आमरी साक्ष स्वीकार नाहं केरतेन , जर मी तुम्हू स्वर्गाची वात केहू तर ओवतो कोहलो विश्वास केरुहू?
\v 13 कूण स्वर्गापूर नाहं चडणे, फक्त तोच जो स्वर्गामायरीन उतरणा , म्हणजे माणहान पुत्र जो स्वर्गाम हि
\v 14 एने ज्या रीतीमाय मोशेहबी जेंगलामाय गेडाकाह उचो किरील , तान रीतीमाय माहा हि कि माणहान पुत्र पुण उपेर चेडील जाऊ ;
\v 15 तानकेरता कि जो कूण तापोर विश्वास मेलूह ताह सार्वकालिक जीवन प्राप्त एणेजुवी
\v 16 काहाकाय देवाने जगा ओलोक प्रेम किरेल कि तान आपणो एकूलता एक पुत्र आपील , तानकेरता कि जो कूण तापोर विश्वास मेलथू ताण नाश एणे नाय जुवी ताह सार्वकालिक जीवन जुडी
\v 17 परमेशवर आपनो पुत्राह यानकेरीता नाहं मोकलील कि जेगान न्यायनिवाडा केरनेनकेरता नाहं , पुण यानकेरीता कि जेगान ताण द्वारे मुक्ती एणेजुवी
\v 18 जो तापोर विश्वास मेलथू , ताण न्यायनिवाडा नाहं एता , पुण जो तापोर विश्वास नाहं केरतेन , तो बोंगलाईन सापडणे ; ज्यानकेरता कि तान देवान एकूलता एक सोरान नावापुर विश्वास नाहं केरतेन
\v 19 एने न्यायनिवाडा मुळे हे हि कि प्रकाश जगाम आवां हि, एने माणहेच आंधाराह प्रकाशापैकी जादा आवरी किरेल कारण तान कामे वाईट एती
\v 20 कारण जो कूण वाईट करने , तो उजालान द्वेष करने , एने प्रकाशमाय आह्नी नाहं आविह , नाहं इही मां होवो कि कामापुर दोष लागाडया जाहू
\v 21 पुण जो सत्यापोर चालणे , तो प्रकाशा आह्नी आवथू , यानकेरीता कि तान कामे प्राप्त एणेजुवी कि तो देवापूररीन ईयेल हि''
\v 22 तानंतर येशू एने तान शिष्य यहुदिया प्रांतात आवा ; एने तो ताहारी ताण हाती रेयीन बाप्तिस्मा केरणे लागील
\v 23 योहान पुण शालीम आहनीवाला एनोन बाप्तिस्मा केरतेन एतो , कारण ताहारी मोक्तास पाणी एता , एने माणहे आवीन बाप्तिस्मा लेतेन होते
\v 24 योहान तीबोखे ताहवोर जेलमाय नाहं टाकील गियो एतो
\v 25 ताहारी ज्यायोगदानान शिष्यामाय कायताहा तहोदानान हाती शुद्धी केरनेबाराम वादावाद एनो ,
\v 26 एने ते योहानफाय आवीन ताह किइल , 'हे गुरुजी, जो माणूह यर्दिनेन आह्नी तारो हाती एतो , एने ज्यान साक्ष आपिल एती ; देखू, ते बाप्तिस्मा आपतेन , एने आखा जन ताण आह्नी आवते ''
\v 27 योहानान उत्तर आपील , 'जो ताहवोर माणहाह स्वर्गामायरीन नाहं आपील जाहू , ताहउर तो काहीच नाहं मिळवू शकत
\v 28 तुम्हू तर स्वताच मारी साक्ष हि कि मी किइल ,' मी ख्रिस्त नाहं , पुण ताण ओगान मुकलील जाईल हि'
\v 29 ज्यान वोवडी हि, तोच उपेर हि, पुण वोवडान हाती जो उबरीयेल रेयीन तान होमलने, ताह उपरल्या शब्दापुरनीन खूब आनंद एतो: ऐवी मारा हे आनंद पुरो एयगियो हि
\v 30 जरुरी हि कि तो वोदणार एने मी थोडो एय
\v 31 '' जो उपेर आवथू आखांन उपेर हि, जो पृथ्विपोररीन आवथू तो पृथ्वीन हि, एने पृथ्विनबी वातु किथे: जो स्वर्गावरून आवथू तो, पृथ्वीन उपेर हि
\v 32 जो काय तान देखील एने होमलेल हि, ताणुच साक्ष आपथु; एने कूण ताण साक्ष स्वीकार नाहं केरतेन
\v 33 जा-जा ताण साक्ष स्वीकार केरीन लीईल तान आवो वातीपुरी शिक्का लागाडील आपिल कि देव सत्य हि
\v 34 काहा ज्याह परमेश्वरान मोकलील हि, तो परमेश्वरान वातु किथे; काहाकाय तो आत्मा नाहं आपतेन
\v 35 आबुक पुत्रावर प्रीती केरथू ज्यान आखा वस्तू ताण आथे आपिल हि
\v 36 जो पुत्रापोर विश्वास मेलथू , सार्वकालिक जीवन तान हि; पुण जो सोरान नाहं होमले , तो जीवनाह नाहं देखीह , पुण देवान राग तापोर रेणे ''.
\c 4
\p
\v 1 ओवतो ताहेरया प्रभू मालूम एय गियो का परुश्यान होमलील हि का येशू योहाना पेक्षा ज्यादा शिष्य बोनावील एने ताह बाप्तिस्मा आपीह
\v 2 केवितेबी येशू जीवेच नाहं तान शिष्य बाप्तिस्मा आपतेन एता
\v 3 तेवी तो यहुदयान सोडीन पोशा गालीलामाय निकलील,
\v 4 एने ताह शमरोना मायरीन निकलीन जाणुच लागिल
\v 5 सुखार नावान एक शमरोनाच्या नगरामाय ताहुकवोर आवां जे ता धेरतीन आह्नी हि ज्याह याकोबाने आपणो सोरो योसेफ ला आपील एतो ;
\v 6 एने याकोबान वावडी ताच एती येशू वाटेमायबी थाकेल एतो ता वावड्यू आह्नी आहणे बोह गियो हि वात सहाव्या तासा आह्नी आहणे एनी
\v 7 तोलाकमाय एक शमरोनी बायकू पाणी भोरनेन आवी येशूने तिह केयेल ,'' मन्हा पाणी पिवाड''
\v 8 काहाकाय तान शिष्य तर नगरात जेवण वेचातो लेणेकेरता जाईल एता
\v 9 ती शमरोनी बायकू ताह कियेल ,'' तू यहुदी असून मी शमरोनी बायकू फायरीन पाणी का मांगतेन हि,' काहाकाय यहुदी शमरोनी बरोबर काल्लूच प्रकारचा व्यवहार केरतेन नाहं
\v 10 येशुन उत्तर आपील ,'' केध्दीह तू परमेश्वरान दान ओलखणेस, एने ज्याह पुण ओलखणेस कि तो कूण हि जो तुवाह किथी हि,' मन्हा पाणी पिवाड,' तर तू ताण फायरीन मांगेल , एने तो तुवाह जीवनाम पाणी आपूह''
\v 11 बायकू नि ताह किइल '' हे प्रभू तूवाफाय तर पाणी बोरने केरता काहीच नाहं , एने वावडी उंडो हि; तर ओवतो तारो उगे जीवनाम पाणी कारीन आवा?
\v 12 काय तू आमारो आबोक याकोब पेक्षा मोठू हि, ज्यान आमूह हि वावडी आपिल ; एने तुम्हू आपनी संतान, एने आपनो पशु बरोबर यामारीन पियील?''
\v 13 येशूने ताह उत्तर आपील ,'' जो कुण ज्यो पाणी पिय ताह पोशा तिह लागी ,
\v 14 पुन जो कून ज्या पाणी मायरीन पिईल जे मी ताह आपाण्यू , तो शेवेट च्या कालो ताहवोर ; तीह्ल्यो एय नाहं ; नापून जे पाणी मी ताह आपुहू , तो तामाय एक ऐर बोनीन जाह कि सार्वकालिक जीवनान केरता उकलतालो पाण्यान झिर इही एय;
\v 15 बायकू ने ताह किइल ,'' हे प्रभू ते पाणी मन्हा आप ाकाहाकाय हु तिह लागणार नाहं एने पाणी भोरनेन कोलाकामाय सेटो आवी ''
\v 16 येशू ने तीह किइल ,' जा तारा एदम्या हादिन लाव ''
\v 17 बायकू ने उत्तर आपील , मी शिवाय एदम्यान हि'' येशू ने तीह किइल ,'' तू बरोबर किथी हि,'' मी बिना एदम्यान हि'
\v 18 काहाकाय तू पाच लाडहेक बोणाविल हि, एने ज्यान आह्नी तू रेथे हि तो पुण तारो एदमी नाह सोतो तू खेरीच कियील हि''
\v 19 बायकू ने ताह किइल ,'' हे प्रभू, मन्हा लागीह कि तू भविष्य वक्ता हि
\v 20 आमरा पूर्वजान ज्योच डोंगरापूर भोक्ती केरील जुवी यारुशलेम माय हि''
\v 21 येशू ने तीह कियील ,'' हे बायकू , मारो वातु उपेर विश्वास केर कि ती जिच टाइम हि कि तू नाहं आवो डोंगर उपेर भोक्ती केरणेन, नाहं यरुशलेमेत
\v 22 तुम्हू ज्याह नाहं ओळखतेह , ताण भोक्ती केरनु ; एने आमु ज्याह ओळखणे ताण भोक्ताहा करने ; काहाकाय सुटकारो यहुदियान विचमायरीन हि
\v 23 पुण ती टाइम आविह हि, नाहं तर एवीच हि, ज्यामाय खेरो भक्त पित्यान भोक्ती आत्मा एने खेरो केरूह, काहाकाय आबोक आपनो केरता ईहीच माणहाह होदथू
\v 24 परमेश्वर आत्मा हि, एने गर्जेन हि कि ताण भोक्ती केरणारा आत्मा एने खेरो उपासना केरनु ''
\v 25 बायकू ने ताह किइल ,'' मन्हा मालूम हि कि ख्रिस्त जो येशू ख्रिस्त किईल जाथू , आवणार हि; ताहेरया तो आवी , आम्हू आखा वातु केयीन आपूह''
\v 26 येशू ने ताह किइल , मी जे तारो हाती बोलीह हि तोच हि''
\v 27 तोलाख माय तान शिष्य पोशा आवा , एने आश्चर्य केरणे लागिल कि तो बायकू हाती वात केरतेन हि; तेबी काहीच फुसील नाहं ,'' तुवाह काय जुवी?'''' कायतान केरता तीन हाती वातु केरतेन हि?''
\v 28 तेवी बायकू आपनी घागर सोडीन नगरात निकलीन गीयी , एने माणहाह केणेंन लागील ,
\v 29 आवो एक माणहा ला देखू, ज्यान आखा काही जे मी किरेल ते मन्हा केयीन आवेलकेदिह जोस तर ख्रिस्त नाहं?''
\v 30 सेवट ते नगराम रीन निकलीन ताण आह्नी आवणे लागिल
\v 31 ज्यान माय ताण शिष्यांनी येशू ला हि विनंती केरील ,'' हे गुरुजी , काही खाइल ले ''
\v 32 पुन तान ताह केधा ,'' माहुफाय खाणेन केरता इही जेवण हि ज्याह तुम्हू ओळखतेह नाहं
\v 33 तेवी शिष्यांनी आपसामाय केया ,'' काय कूण ताण केरता कूण खाणेन लेईन आवां हि?''
\v 34 येशू ने ताह किइल ,'' मारा जेवण ज्याच हि कि मन्हा मोकलनारा च्या इच्छा नुसार चालू एने तान काम पुरो केरूह
\v 35 काय तुम्हू नाहं किथी,' काटणी एनेनकेरता चार मोरना बाकी हि देखू, मी तुम्हू किथे, आपणा डोला उघडीन खेत उगे दृष्टी देखू का ते कापणी केरता पाकीन गीयां हि
\v 36 काटणी केरणाराहा मोजरी जोवतेहे एने सार्वकालिक जीवनान केरता फळे जोमा करने , कारण पेरणार एने कापणी केरनार दुयू मिलिन आनंद केरूह
\v 37 काहाकाय न्या हि म्हण बरोबर बुहही हि: पेरणी केरनार एने उन्जू हि काटणी केरनार उन्जू ;
\v 38 मी तुम्हू ते खेत काटण्या केरता मुकलेल ज्यामाय तुम्हू काम नाहं किरेल : दिहरान मेहनत एने तुम्हू तान मेहणतीन फोलवामाय भागीदार एनो ''
\v 39 आवो नगरातील जादा ओला शमारोन्यांनी ता बायकू च्या केणेन केरता येशू उपेर विश्वास किरील ; काहाकाय ती ने हि साक्ष आपिल एती ; ती आखा काही जे मी किरेल हि, मन्हा केईन आपील
\v 40 ज्ञान केरता ताहेरया ते शमरोनी ताफाय आवा , तर विनती केरणे लागिल कि आमराफाय रीवू सेवट तो ताआ दुय दिह ताहुकवोर रेणू
\v 41 तान वचनमाय कारणांनी एने जादा जाणाह विश्वास किरील
\v 42 एने ता राती ला केयेल ,'' ऐवी आमु केणेसेच विश्वास किरील नाहं केरतेन ; कारण आमु तारीच कानून होयलू लीईल, एने ओळखथू आवी कि हा खेरीखेरीच जेगान उद्धार केरतू हि''
\v 43 ओवतो ता दुय दिह ओवतो तो निकलीन गालीलामाय गियो
\v 44 काहाकाय येशूने आपणीच साक्ष आपिल कि भविष्यकरणार आपनो देशाम आदर नाहं जुडने
\v 45 ताहेरया तो गालीलामाय आवां , तर गालीली खुशिसे ताह मिलना ; काहाकाय जोला कामे तान यरुशलेमेत पूर्वीवालो टायीमा किरेल एता , तास आवो आखान देखील कारण ते पुण पूर्वी गीयां एता
\v 46 तेवी तो पोशा गालीलान कानामाय आवां , जांबी तान पाण्यान द्राक्षरस बोनाईल एतो तिथ राजान एक कर्मचा-यान आवां एतो ज्यान सोरो कफर्णहुमामाय दुखारया एतो
\v 47 तो हे एय कि येशू यहुदियान तारिण गालीलामाय आवीन गियो हि, ताण आहने गियो एने ताह विनंती केरणे लागील कि जाइन मारो सोरा हाजो केरनु ; काहाकाय तो मोरणाह टेकणे एतो
\v 48 येशूने ताह केयेल , जो ताहुकवोर तुम्हू चिन्ह एने अद्भुत कामे नाहं देखणार तो ताहुकवोर , केवितेबी विश्वास केरुहू नाहं ''
\v 49 राज्यान कामकेरणारे ताह केयेल ,'' हे प्रभू सोरान मृत्यू एनेपेल चाला''
\v 50 येशूने ताह केयेल '' जा, तारो सोरो जीवतालो हि'' ता 'माणहान किईल तो वातून विश्वास केरीन निकलीन गियो
\v 51 तो वाटीच एतो तान दास ताह आवीन जुडील एने केणेंन लागिल,'' तारो सोरो जीवतालू हि''
\v 52 तान ताह फुसील ,' कायताहा टायीमा तो हाजो एहू लागील?'' तास ताह किइल ,'' काल सातवो टाईमान ताण ताप उतरणा ''
\v 53 जेवी पिता होमजाडीन लीईल कि ते ज्योच वेलान एयगियो , कि येशूने ताहा कियेल,'' तारो सोरो जीवतालो हि,'' एने तान एने ताण आखा गेरल्या विश्वास किरील
\v 54 हा दिहरो आश्चर्य काम एता जे येशू ने यहुदिया मायरीन आवीन गालीलामाय आवां.
\c 5
\p
\v 1 आवो वातू बादमाय याहुदियान एक तिवार आवा, एने येशू यारुशेलेमाम गियो
\v 2 यरुशलेमाम एक कुंड हि मेंढरांहा बायनाआहनी ज्याह ईब्रानी भाषाम बेथसैदा कियेल जाथू ; तान पाच पायणा हेथे
\v 3 यामाय जादा दुखारया, आंधलाह , लेंगडा एने हुखेल शरीरान (पाणी आलाडणार आशेत ) पोडीन रेथे इही \v 4 काहाकाय निवाडील टायमा पुर परमेश्वरान स्वर्गदूत कुंड माय उतरीन पाण्या हालाडया केरताला पाणी हालते ही जो कून पेल उतरतालु तो हाजो एय जाताला कानलीभी बिमारी हाजी एय जाताली                                                                                                        \v 5 ताहरी एक मानुहू एतो तो अडतीस वरह्यारीन दुखारया पोडील एतो
\v 6 येशूने ताह पुढील देखीन हे मालूम इयेलपूर की तो जादा दिहामाय आवो परिस्थितीम पुळील हि ताह फुसील , काय हजो एनेन केरता काय?
\v 7 ता दुखारयान ताह उत्तर आपील , 'हे प्रभू मारो आह्नी कूण मानुहू नाहं , की ताहेरया पाणी आलवणे जातेह तेवी मन्हा पाण्यामाय उतारणार ' पुण मारो पोहचणेन ओगानुच दिहरो उतरीन जाथू
\v 8 येशूने ताह किइल , 'उठ, आपणा खाटलाह विसीन घेर जा '
\v 9 तो मानुहू चालूच हाजो एनो एने आपणा खाटलो विसीन चालू फिरीन लागील
\v 10 तो सोब्बाथान दिह एतो तामुळे यहुदी ताह जो हाजो एनो एतो , केणेंन लागिल, आज सोब्बाथान दिह हि तुवाह खाट विसनेन योग्य नाहं
\v 11 तान ताह उत्तर आपील , 'ज्यान माणुह हजो किरेल , तान माणहुच किइल , आपणा खाटलो उखेल एने चालतेन जा '
\v 12 तान ताह फुसील , 'तो काल्ल्हा मानुहू हि ज्यान तुवाह किइल , खाटलो उखेल एने चालतेन जा?'
\v 13 पुण जो हाजो एनो एतो ताह मालूम नाहएता का काहाकाय ता जागाम गेर्दी हिताम येशु तारिण निकलीन गियो एतो
\v 14 आवो वातु ओवतो येशु ताह मंदिरामाय मिलील , येशूने ताह किइल , 'देखू तू हाजो एनो हि पोशा पाप केरूह मां , इही एनेण मां की ताउगेरीन होवटो तेकलीप तारपोर आवीन जाऊ '
\v 15 ता माणहान जाइन केयीन आपील की ज्यान मन्हा हजो किरेल तो येशु हि
\v 16 तामुळे यहुदी येशून पासाण लागिल, काहाकाय तो इही काम सोब्बाथान एकदिह केरतेन एतो
\v 17 ज्यापूर येशूने ताह किइल , 'मारो आबुख आजवोर काम केरतेन हि, एने मी पुण काम करने '
\v 18 तामुळे यहुदी उंजू जुलूम ताह मारीन टाकणेन प्रयत्न केरूह लागिल काहाकाय तो शब्बाथान विधीला तोडथू इही नाह तर परमेश्वरान आपणो आबुख केयीन स्वतः परमेश्वरागेत ठेरावीन एतो
\v 19 ज्यापूर येशूने ताह किइल , 'मी तुम्हू खेरीच खेरीच किथी हि, सोरो स्वतः काहीच केरू शकत नाहं फक्त तोज जे आबाक केरतालोन दिखेह काहाकाय या ज्या कामान केरता तो करने ताह सोरो पुण तान प्रमाणे करने
\v 20 काहाकाय आबुख सोरापोर प्रेम करने एने जे जे काम तो स्वतः करने ते आखाज ताह देखाडीहि ; एने तो ताह ज्यापोररीन मोठा काम ताह देखाडनार म्हणजे तुम्हू आश्चर्य केरूह केरसेक्तालू
\v 21 तोहोलोज आबुख मुरीलाह उठाळणे एने जीवतालू करने तोहोलोच सोरो पुण जो ताह पोटणे ताह जीवतालू करने
\v 22 आबुख कुणीन न्याय केरतेन नाहं पुण न्याय केरुहू आखा काम सोरा होपीन आपील हि
\v 23 की आखा माणुह जोह्लो आबाकने सन्मान केरनु तोहोलोच सोराह पुण सन्मान केरणे जुवी जो सोरान सन्मान केरतेन नाहं तो पितान ज्यान ताह मोकलील हि ताह सन्मान केरतेन नाहं
\v 24 मी तुम्हू खेरीच किथे जो मारा वचन होमलथू मन्हा मोकलीनार विश्वास करने अनंत जीवन तान हि; एने तापोर न्यायान टाइम आवूह नाहं पुण तो मरणामायरीन तीउगी एयीन जीवनामाय प्रवेश किरेल हि
\v 25 'मी तुम्हू खेरीच खेरीच किथे की ती टाइम आविह हि की एने ती टाइम ऐवी आवी एने जे होमबोलणार ते जीवतालू एय
\v 26 काहाकाय ज्याफायरीन आबुख स्वतः माय जीवन मेलथू तान प्रमाणे तान सोरा पुण जोस अधिकार आपील हि की, स्वतः माय जीवन मेलील हि ;
\v 27 ओलक नाहं तर न्याय केरुहू पुण अधिकार आपील हि, ज्यान केरता की तो माणहान सोरो हि
\v 28 यान आश्चर्य केरूह मा, काहाकाय तो टाइम आविह हि का जोलाक कबरेमाय हेते तान शब्द होमेलताच निकलीन आवती
\v 29 ज्यान हाजो काम किरेल हि ते जीवनान पुनरुस्थानाकेरता उठी एने ज्यान वाईट कामे किरेल हि ते न्यायान पुनरुस्थानाकेरता जीवतालू उठी
\v 30 मी स्वतः काहीच केर शकत नाहं ; जोह्लो होमलथू तोहोलो न्याय करने एने मारो न्याय खेरो हि मी मारी इच्छा नाहं पुण मन्हा मोकीलनारान इच्छा जुवी
\v 31 जर मी स्वतः मारी साक्ष केहू तर मारी साक्ष खेरी नाहं
\v 32 एक दिहरो हि तो मारी साक्ष आपिल मन्हा मालूम हि मारी साक्ष जो आपथु ती खेरी हि
\v 33 तुम्हू योहानाहा फुसनेनकेरता लागाडील एने तान खेरी साक्ष आपिल हि
\v 34 पुण मी स्वतः विषयी माणहान साक्ष नाहं जुवी ; तेबी पुण मी ज्याह वातु ज्यान केरता किथे की तुम्हू तारण जुळणे जुवी
\v 35 तो तर हेलेगणार एने चोमाकणार आपुह एतो एने तुम्हू काही टायमाउर ताण उजालाम आनंदित एनेन हाजो लागीह
\v 36 पुण माहुफाय जी साक्ष हि ती योहानान साक्ष पेक्षा केयील हि पुण काम आबूक मन्हा पुरो केरनेनकेरता होपील हि म्हणजेच हे काम जे मी करने ते मारा साक्ष हि की आबूक मन्हा मोकलील हि
\v 37 एने आबुख जो मन्हा मोकलील हि ताणुच मन्हा साक्ष आपिल हि तुमुबीही तान शब्द होमलील नाहं एने तान मूय पुण देखील नाहं ;
\v 38 एने ताण वचनामाय मोनामाय स्थिर मेलतांलोन नाहं काहाकाय ज्याह तान मोकलील हि तुम्हू ताण विश्वास केरतेन नाहं
\v 39 तुम्हू पवित्र शास्त्रामाय होद्णु कारण तुम्हू मालूम हि की तुम्हू अनंत जीवन जुडी ; एने हे तोज हि की जे मारी साक्ष आपणु ;
\v 40 तेबी पुण तुम्हू जीवन मिलवणे केरता माहफाय आविह नाहं
\v 41 मन्हा माणहा कडून सन्मान मां जूइ
\v 42 पुण मी तुम्हू होमजथी की तुम्रेमाय परमेसश्वरान प्रेम नाहं
\v 43 मी आपणा आबाकने नावान आवूह हि एने तुम्हू मन्हा स्वीकार केरतेन नाहं जर कूण स्वतःआ नावान आवी ताह स्वीकार केरीन लेहु
\v 44 तुम्हू जे एकदिहराफायरीन सन्मान लेनो एने तो सन्मान जो फक्त परमेश्वराफायरीन हि लेतेन नाहं कायताहा प्रकारे विश्वास केरूह केरसेक्तालू?
\v 45 इही होमजू मा की मी आबाहाकान ओगान तुमरेपोर दोष लागाडणार; तुमरेपोर दोष लागाडणार तर मुसा हि ज्यापूर तुम्हू भरोसा मेलील हि
\v 46 जे तुम्हू मुसान विश्वास किरील येतो तर मारो पुण विश्वास किरील येतो ज्यानकेरता की तान मारो विषयी लिखील हि
\v 47 पुण जर तुम्हू ताण लीखील वातुपोर विश्वास केरतेन नाहं तर मारो वातुपोर केवी विश्वास केरुहू?
\c 6
\p
\v 1 आवो वातू ओवतो येशू गलाली समुन्द्र म्हणजे तीबिरीयान समुद्राम पुरललीउखीर गियो
\v 2 एने एक मोटली गेर्दी तानपासाडण आव लागील काहाकाय आश्चर्य काम दुखा-यापूर तो देखाळतालु एतो ताह तो दिखिह एतो
\v 3 तेवी येशु डोंगरापोर चेडिन आपनो शिष्याहेऱ्यो बोह गियो
\v 4 एने यहुदियान वल्हांडण तिवार आह्नी एतो
\v 5 ताहेरया येशूने आपणा डोला उपेर केरीन एक मोटली गेर्दी तानआहने आवतालून देखील तेवी फिलीपाह केईल, 'आमु यान खाणेन केरता कारीन रुटू वेचातो लावूह?'
\v 6 तान ही वात ताह पारखणे केरता किइल काहाकाय ताह स्वतःला मालूम एता की ताह काय केरुहू हि
\v 7 फिलिप ताह उत्तर आपील , 'दोनशे दिनारान रोटा पुण ज्यान केरता पुरी नाहं की ज्यामाय्रीन आखा थोडोक थोडोक जुळी '
\v 8 ताहरी शिष्यामायरीन सिमोन पेत्रान बाहाक अन्द्रीया ने ताह किइल ,
\v 9 'न्या एक सोरो हि न्यानहेऱ्यो जोवान पाच रोटा एने दुय मासा हेथे पुण ओलाक माणहाकेरता हे काय हि?'
\v 10 येशूने केधा , 'माणहाह बोहाडीन आपु' ता जागीपुर जादा खेड एता तेवी माणुह तामायवाला एदम्यान सख्या पाच हजार एती बोहीन गीयां
\v 11 तेवी येशूने रुटू विसील एने धन्यवाद आपील बोहनारा वाटीन आपील ; तोहोलोच मासामारीन पुण जोलाक ताह लागत एता वाटीन आपील
\v 12 ताहेरया तो खाइन तृप्त एय गियो तर तान आपनो शिष्यांना किइल , उग्रील तुकडा टुलू केरीन ली की काहीच जुगारील न जाणे
\v 13 केरिन ताह टुलू किरेल एने पाच रोटान तुकडामायरीन खाणारा पासून उग्रील एता तो बारा टोपला भूरील
\v 14 तेवी जे आश्चर्य काम केरीन देखाडणे ताह ते माणुह देखीन केणेंन लागिल, 'तो भविष्य वक्ता जो जगाम आवूह एतो खेरीखेरीच तोच हि'
\v 15 येशू हे होमजाडीन की ते मन्हा देरावीन राजा बोनाडीन हि पोशा डोंगरापोर एखलाच निकलीन गियो
\v 16 ताहेरया हांजपोर एनी तर तान शिष्य समुद्राम मेरापूर गीयां
\v 17 एने नावीपोर चेडिन समुद्राम पुरलेउखीर कफर्णहुमात जाहू लागिल तीबोखे रात एय गीयी एती एने येशु एविवूर ताण आह्नी आवा नाहएता
\v 18 वादलो उढील ताण वजेसे जावटो जोरेस आवील लागिल
\v 19 ताहेरया तो कोस सवा कोस निकलीन गीयां तेवी तास येशूह समुद्रापुर चालतालून एने नाविन आहने आवतालून देखीन बियीन गीयां
\v 20 पुन तान ताह किइल , 'मी हि; भिहू मा'
\v 21 केरिन तो ताह नाविम चेढाविन लेणेकेरता तियार एनो एने चालूच ती नाव ता जागापूर पोहचीलही ज्याडगी तो जात एता
\v 22 दिहीरा एकदिह ता गर्दी जे समुद्राम पुरलेउखीर उभी एती न्या एक नावीन सोडीन दिहिरी नाव नाहांऐती; एने येशु आपनो शिष्या बरोबर चेढील नाहएतो पुण फक्त तान शिष्यच गीयां एता
\v 23 तेवी दिहीरा नाव तीबिर्यामाय ताहरी आवीन जाहारी तान धन्यवाद आपील रुटू खानु एता
\v 24 ज्यान केरता ताहेरया गर्दी देखील की न्या येशु एने शिष्य पुण नाहं तेवी ते नाविम चडणे एने येशूह होदतेन होदतेन कफर्णहुमात पोचना
\v 25 समुन्द्रान ती उगे ताहेरया ते ताह मिलना तेवी किइल , 'हे स्वामी , तू न्या केवी आवां?
\v 26 येशूने ताह उत्तर आपील , 'मी तुम्हू खेरीच खेरीच किथे तुम्हू मन्हा जानकेरता होदतेन हि इही नाहं की तुम्हू आश्चर्य काम देखाडील पुण तुम्हू तानकेरता आवा की रोटा खाइन तृप्त एयगियो
\v 27 खेतेमएणार खाणेन केरता मेहनत केरूह मा पुण ता खाणेन केरता जे अनंत जीवनबोर टिकणे ज्या माणहान पुत्र तुमुहू आपाण्यू कारण आबुख म्हणजे परमेश्वरान तापूर छाप लागडी हि
\v 28 तास ताह किइल , 'परमेसश्वरान कार्य केरनेनकेरता आमु काय केरनु?'
\v 29 येशूने ताह उत्तर आपील , 'परमेसश्वरान कार्य हे हि की तुम्हू तापोर ज्याह तान मोकलील हि विश्वास केरू'
\v 30 तेवी तास ताह किइल , 'ओवतो तुम्हू कालो चिन्ह देखाडीन हि की आमु ताह देखीन तुमरेपोर विश्वास केरुहू?' तू कालो काम देखाळतालु हि?
\v 31 आमरा पूर्वजनांनी जेंगलामाय मात्रा खाले ; इही लिखील हि; तान ताह खाणेन केरता स्वर्गामायरीन रूटू आपिल
\v 32 येशूने ताह किइल , मी तुम्हू खेरीच खेरीच किथे की मस्सान तुम्हू ती रूटू तर आपिल नाहं पुण मारो आबुख तुम्हू स्वर्गामायरीन खेरो रूटू आपथु
\v 33 कारण परमेश्वरान रूटू तीस हि जी स्वर्गामायरीन उतरीन जगाह जीवन आपीह
\v 34 तेवी तास ताह किइल , हे प्रभू ही रूटू आमूह दाडीन आपतेन रीवू
\v 35 येशूने ताह किइल , जीवनान रूटू मी हि जो माहफाय आवथू तो केधीच बुख्यो एय नाहं
\v 36 पुण मी तुम्हू किइल एता की तुम्हू मन्हा देखील हि तेबी पुण विश्वास केरतेन नाहं
\v 37 जे काही आबुख मन्हा आपथु ते आखाज माहुफाय आवी एने जो कूण माहुफाय आवथू ताह मी केधीच काढहु नाहं
\v 38 कारण मी मारी इच्छा नाहं पुण मन्हा मोकलणारान इच्छा पुरो केरनेनकेरता स्वर्गामायरीन उतरणा हि
\v 39 एने मन्हा मोकेलणा-या इच्छा ही हि की जे काही मन्हा आपील हि तामाय मी काहीच टाकान नाहा पुण ताह शेवटेस एकदिह पोशो जीवतालू उठाळील
\v 40 कारण मारो आबाकने इच्छा ही हि की जो कूण सोरा देखणार एने तापोर विश्वास केरुहू तो अनंत जीवन मिलावूह ; एने मी ताह शेवटेस एकदिह पोशो जीवतालो उटाडू
\v 41 तामुळे यहुदी तापोर कुरकुर केरूह लागिल कारण तान किइल एता , जी रूटू स्वर्गामायरीन उतरीन ती मीच हि
\v 42 एने तास किइल , 'काय हा योसेफान सोरो नाहं? ज्यान आहाक आबोक आमु ओळखणे? तर ओवतो तो कोहलो किथे की मी स्वर्गातून उतरील हि
\v 43 येशूने ताह उत्तर आपील , 'आपसामाय कुरकुर केरूह मा'
\v 44 कूण माहफाय आवहू शकत नाहं जेवीपूर मारो आबुख ज्यान मन्हा मोकलील हि ताह हाजीबीदेखायील वाचीन एने मी ताह शेवटेस एकदिह पोशा जीवतालू उटाडू
\v 45 भविष्यवक्तान ग्रंथाम हे लिखील हि की ते आखा परमेश्वराफायरीन हिकाडील एतिता ज्या कुणीसे आबापुररीन होमलील हि एने हिकना हि तो मारो आह्नी आवथू
\v 46 इही नाहं की कुणी आबाक देखिल हि पुण जो परमेश्वराफायरीन हि ताणुच फक्त आबाक देखिल हि
\v 47 मी तुमुहू खेरीच खेरीच किथे की जो कूण विश्वास करने अनंत जीवन तान हि
\v 48 जीवनान रूटू मी हि
\v 49 तुमरो पूर्वजान जेंगलामाय मात्रा खादो एने मोरीन गीयां
\v 50 ही ती रूटू हि जी स्वर्गामायरीन उतरी म्हणजे मानुहू तामायरीन खाण्यू एने मोरण्यू नाहं
\v 51 जीवनान रूटू जी स्वर्गामायरीन उतरनी मी हि जर कूण आवो रोटामायरीन खाण्यू तो आखोकाळ जीवतालू रेहू ; एने जी रूटू मी जगाच्या जीवनानकेरीन आपाण्यू ते मारा मा हि
\v 52 जापोर यहुदी हे केयीन आपसामाय वादावाद केरूह लागिल हा मानुहू कोहलो आमूह आपणो मा खाणेन आपुह शकणे
\v 53 येशूने ताह किइल , मी तुम्हू खेरीच खेरीच किथे की जेवीपूर तुम्हू माणाहान सोरान मा खाण्यू नाहं एने तान रक्त पिनार नाहं तुमू तामाय जीवन नाहं
\v 54 जो मारा मा खाहोव एने रक्त पिथी अनंत जीवन तानूच हि; एने मी ताह शेवटेस एकदिह पोशा जीवतालू उटाडू
\v 55 कारण मारा मा खेरीते खाणेन वस्तु हि एने मारा रक्त खेरीते पिणेन वस्तु हि
\v 56 जो मारा मा खाहोव एने मारा रक्त पिथी तो कुणबी स्थिर बोनावीन रेहू एने मी तामाय बोनावीन रेंय
\v 57 जोह्लो जीवतालू आबूक म ला मोकलील हि एने मी आबाकमुळे जीवतालू हि तोहोलोच तो पुण जो मन्हा खाण्यू मारीवजेसे जीवतालू रेहू
\v 58 जी रूटू स्वर्गामायरीन उतरनी जिच हि ही ता रुटू सारखी नाहं जीह पूर्वजान बुंदे एने मारीन गीयां ; जो कूण ही रूटू खाण्यू तो आखोकाळ जीवतालू रेहू
\v 59 ज्याह वातु तान कफर्णहुमात एक आराधना निडालो लिकाडतालु आपतेलीन किइल
\v 60 तान शिष्यामायरीन कुणीन हे होम्लीन कियेल, 'ज्याह केठीन वातु हि यान कूण होमबोलणार?
\v 61 येशूने आपनो मोनाम हे सेमजीन लीईल की ज्याह वातुपोर मारा शिष्य कुरकुर केरतेन हि ताह फुसील काय ज्याह वातीपुरी तुम्हू जेट लागत हि?
\v 62 जर तुम्हू माणहान सोरा जाहारी तो पेल्ला एतो ताहारी उपेर जातेन देखणार तर काय एय?
\v 63 आत्मा तर जीवन आपणार हि शरीरामायरीन काही फायदा नाहं ; ज्या वातु मी तुम्हू केदाह हि ती आत्मा हि एने जीवन पुण हि
\v 64 पुण तुमूमायरीन कोलाक जन इही हेथे जे विश्वास केरतेन नाहं कारण येशु पेल्लारीन होमजाडने एतो की जे विश्वास केरतेन नाहं ते कूण हि; एने कूण मन्हा देरावीन आपाण्यू
\v 65 एने तान किइल , ज्यामुळेच मी तुम्हू किइल एता की जेवीपूर हे वरदान आबाफायरीन आपील जात नाहं ताहउर तो माहफाय आवहू शकत नाहं
\v 66 ज्यापोर तान शिष्य उलटो फिरीन गीयां एने ताबादमाय ताहेऱ्यो गीयां नाहं
\v 67 तेवी येशूने ता बारा शिष्यांना किइल , 'काय तुम्हू पुण जाणेन हि का?'
\v 68 सिमोन पेत्राने ताह उत्तर आपील , हे प्रभू आमु कुणीफाय जाणेन? अनंत जीवनान वातु तर तारीच आह्नी हि
\v 69 एने आमु विश्वास किरील एने होमजून गीयां की परमेश्वरान पवित्र जन तूच हि
\v 70 येशूने ताह उत्तर आपील , काय मी तुमरो बाराना निवाडील नाहं? तेबी पुण तुमुमायवालो एक जन सैतान हि
\v 71 हे तान सिमोन इस्कोर्योत चा सोरो यहूदान विषयातमाय कियेल एता कारण तोच तो बारा मायरीन एक एतो , ताह देरावीन आपणार.
\c 7
\p
\v 1 आवो वातू ओवतो येशू गालीलमाय फिरीन रेणू ; काहाकाय यहुदी ताह मारीन टाकणेन प्रयत्न केरतेन एता तामुळे ताह याहुदामाय फिरनेन नाहएता
\v 2 यहुदियाचा मंडपाचा तिवार आह्नी आवां एतो
\v 3 तामुळे ताण बायाक ताह किइल , यारीन यहुदामाय जा कारण जे उचकाहुच किरील काम तू केरनु ते तारो शिष्य ताभी देखणार
\v 4 कारण ओहलो कुनुस निहएय जो प्रसिद्ध एहू इच्छितो पुण गुप्तपणे काम केरुहू तेवी तू ज्यो काम केरतालु तेवी जीवाच जगाम प्रकट केर
\v 5 कारण तान बाहाक पुण तापोर केरतेन नाहएता
\v 6 तेवी येशूने ताह किइल , मारी टाइम उंजू आवी नाहं पुण तुमरीकेरता आखीच टाइम हि
\v 7 जर तुमरो द्वेष केरतेन नाहं पुण ते मारो द्वेष केरनु कारण मी तान विरोधामाय साक्ष आपथु की तान कामे वाईट हि
\v 8 तुम्हू तीवारामाय जा; मी ऐवी आवो तीवाराम जात नाहं कारण उंजू ताहवोर मारो टाइम पुरो एनो नाहं
\v 9 तो ताह ज्याह वातु केयीन गालीलामायरीन रेयीन गियो
\v 10 पुण ताहेरया तान बाहाक तीवारामाय निकलीन गीयां तेवी तो जीवेच बी उघड पुन नाहं पुण जिहकाय लिकाडील पुन गियो
\v 11 यहुदी तीवारामाय हे केयीन होथू लागिल, 'तो कां हि?'
\v 12 एने माणहामाय गुपचुप जादा वातु एईल ; कूण किथी एता , 'तो हाजो मानुहू हि
\v 13 तेबी पुण यहुदी भयामुळे ते ताण विषयी उघड पुन बोलीह नाहएता
\v 14 ताहेरया तीवारान आर्दो दिह निकलीन गीयां ; तर येशु मंदिरामाय जाइन शिकवन आपुह लागील
\v 15 तेवी यहुदीयांनी चक्कित एय किइल , 'ज्यासे हिकना नाहं तेबी ज्यान कारीन आवा?'
\v 16 येशूने ताह उत्तर आपील , 'मारी लिकाडतालु मारी नाहं , पुण मन्हा मोकेलणा-या हि'
\v 17 जर कूण ताण इच्छापूर चालनेन इच्छा करने , तर तो आवो हिकणे होमजाडीन जाहू की हे परमेश्वराफायरीन हि केव्ही माफायरीन किथी हि
\v 18 जो जीअवाफाय काही किथे तो आपनाच दिखेह; पुण जो आपनो मोकलनारान गौरव देखहुं इच्छितो तोच खेरो हि एने तामाय अधर्म नाहं
\v 19 काय मुसाने तुम्हू नियम आपील नाहएता? तेबी पुण तुमरेमाय कोलाक जन नियम शास्रावर चालतो नाहं तुम्हू काहा मन्हा मारीन टाकणेकेरता मागतले?
\v 20 माणहान उत्तर आपील , तुमरीम दुष्ट आत्मा हि, कूण तुवाह मारीन टाकणेकेरता मांगथू?
\v 21 मी एक काम किरेल , एने तुम्हू आखा आश्चर्य केरनु
\v 22 तानकेरताच मस्सान तुम्हू सुंतान आज्ञा आपिल हि (ती मुसाफायरीन नाहं पुण वेगालाफायरीन आईल हि), एने तुम्हू शब्बाथच्या एकदिह सुंता केरनु
\v 23 म्हणजे मुस्सान आज्ञा टालणे मां केरिन तर तुम्हू मारपुर काहा तामुळे कीचवाईल हि की शब्बाथच्या एकदिह मी एक माणहाह हजो किरेल?
\v 24 'मूय देखीन न्याय केरूह मा तर खेरीखेरीच न्याय केरू'
\v 25 तेवी कोलाक यरुशलेमाम रेणारे केहू लागिल, 'काय हा तो नाहं काय ज्याह मारीन टाकणेन प्रयत्न केरूह रेणा हि?
\v 26 पुण देखू, तो तर उघड पुन बोलेहे एने ताह कूण काही किथी नाहं , काय सरदारांनी खेरीखेरीच होमजाडीन लीईल हि की जोस ख्रिस्त हि?
\v 27 ज्या तर आमु ओळखणे की हा कावालु हि; पुण ख्रिस्त ताहेरया आवूह तेवी कुणीहुच मालूम नाहाहेतो की तो कावालु हि
\v 28 तेवी येशु ने मंदिरामाय लिकाडतालु आपतेन आयेड मारीन किइल , 'तुम्हू मन्हा ओलकतेह एने हे पुण मालूम हि की मी कारीन हि मी तर स्वतः आवूह नाहं पुण मन्हा मोखलणार सत्य हिताह तुम्हू ओळखतेह नाहं
\v 29 मी ताह ओळखणे कारण मी ताफायरीन हि एने ताणुच मन्हा मोकलील हि
\v 30 जापोर तान ताह देरनेन प्रयत्न किरील तेबी कुनुस तापोर आथ टाकू शकील नाहं कारण ताण टाइम उंजू आवी नाहांऐती
\v 31 तेबी पुण गर्दीमाय कोलाक माणहान तापोर विश्वास किरील एने केहू लागिल, 'ख्रिस्त ताहेरया आवूह तर काय यांपुररीन जादा आश्चर्य काम देखाडनार जे याने देखाडणे?'
\v 32 परुशान माणहाह ताबारामाय लिकाईन वात केरतालोन होमलील; एने मुख्य याजक व परुशी ताह देरणेकेरता शिपायांना मोकलील
\v 33 ज्यापूर येशूने किइल , 'मी थोडच टायमापोरउर उंजू तुवाहेर्यो हि ओवतो मन्हा मोकेलनाराफाय मी निकलीन जाहू '
\v 34 तुम्हू माहु होदणार पुण मी सापडील नाहं ; एने जाहारी मी हि ताहारी तुम्हू आवहू शकत नाहं
\v 35 ज्यापूर यहुदी आपसामाय किइल , 'हा कां जाहू की ताह आमु होथू शकणार नाहं? काय तो ताहेऱ्यो जाहू की जे युनानी माय वेराय माय एय रेतेह, एने युनानी पुण लिकाडतालु आपाण्यू?
\v 36 ही काल्ली वात हि की ती ज्यान किइल की तुम्हू माहु होदणार पुण मी तुम्हू सापडील नाहं ; एने मी जाहारी हि ताहारी तुम्हू आवहू शकत नाहं
\v 37 तीवारान शेवटेस एकदिह जो मुख्य दिह हि येशु उबरील रेणू एने हादाडळीन किइल , जर कूण तिह्ल्यो हि तर माहफाय आवो एने पिवू ;
\v 38 जो मारपुर विश्वास केरुहू हि जाणेन पवित्र शास्त्रामाय हि ताण मोनामरीन जीवनान नेद्यू वोयीन नीही;
\v 39 तान हे वचन पवित्र आत्म्यान विषयी केईल, ज्याह तापोर विश्वास केरनारापूर उतरीही एता ; कारण आत्मा एविवूर उतरणा नाहएतो कारण येशु उंजू पुण आपनो गौरवात पोचना नाहएतो
\v 40 तेवी गर्दीमाय कोलाक जाणाह ज्याह वातु होम्लीन किइल , 'खेरीखेरीच हा तोच भविष्य वक्ता हि,'
\v 41 दिहरान किइल , 'हा ख्रिस्त हि' पुण कोलाक किइल , 'काहा? काय ख्रिस्त गालीलामरीन आवूह?'
\v 42 काय पवित्र शास्त्रामाय हे आवा नाहं की ख्रिस्त दाविदान वंशामरीन एने बेथलेहेम गावामरीन आवूह जाहारी दावीद रेथे एतो?
\v 43 केरिन तामुळे माणहामाय फुट पोडीन गीयी
\v 44 तामायरीन कोलाक जन ताह देरनेन प्रयत्न केरतेन एता , पुन कुनुस तापोर आथ टाकील नाहं
\v 45 तेवी शिपायांन मुख्य याजक एने परुशी आह्नी फिरीन आवा तान ताह किइल , तुम्हू ताह काहा लीन आवा नाहं?
\v 46 शिपायांनी उत्तर आपील , 'काल्लूच माणहान केविज ओह्ला वातु केरिल नाहं '
\v 47 परुशी ताह उत्तर आपील , काय तुम्हू पुण बुलवीन गीयां हेथे काय?
\v 48 काय सरदार एने परुश्यामायरीन कूण तापोर विश्वास किरील हि?
\v 49 पुण हे माणुह ज्याह नियमशास्त्र मालूम नाहं शापित होव
\v 50 निकदेमस जो पेल्लो तानआहने आवां एतो एने तामायवाला एक एतो ताह किइल ,
\v 51 'काय आमरा नियमशास्त्र कालोबी माणहा जेवीपूर पेल्ला तान होम्लीन होजीन लेतेन नाहं की तो काय केरतेन हि दोषी ठेरावने?'
\v 52 तास ताह उत्तर आपील , 'काय तू पुण गालीलान हि? होदणे एने देखू, की गालीलामरीन कूण भविष्य वक्ता प्रकट एय नाहं काय?
\v 53 तेवी आखा आपआपणा गिर निकलीन गीयां.
\c 8
\p
\v 1 येशू जैतून डोंगरापूर गियो .
\v 2 ओवतो वेगोस येशु मंदिरामाय गियो एने ताजागेन आखा माणहे ताण आह्नी आवा व तो बोहीन ताह संदेश आपुह लागील
\v 3 तेवी यहुदी धर्मी शास्त्री व परुशी माणहे व्यभिचार गुन्हामाय एक बायकूह ता जागापूर लीन आवा व तीह माणाहान ओगान उबरीयेल किरेल
\v 4 येशूह कियेल, हे येशु, ही बायकू व्यभिचार केरतालून दे-यो आवी हि
\v 5 मोशेन नियमशास्त्रान आमूह आज्ञा आपणेमाय आवी हि की ओह्ला बायकू धेगडा केरिन मारील जुवी ऐवी केवो , तुमरो काय केने हि?
\v 6 (हे येशूह ओळखणेकेरता ते ताह विचाराम एता जानकेरता ताह ओहलो बाहानु जुळणे हवी की ज्या उखेरीन ताण विरुद्ध लागडणे आवी ) तेवी येशु बुंदे वाकीन आपनो मुंदी केरिन जमिनीपोर लिखू लागील
\v 7 कारण ते विचाराम रेणा तान केरता येशु उबरील रेणू व ताह कियील, तुमूमायरीन जे पापी निहएय तास देखील जीपोर दिगुड दिणेन
\v 8 व तो पोशो ढोंगोपोडीन जमिनीपोर लिखू लागील
\v 9 ताहेरया माणहान हे होमलील तेवी आखान पेल्लो डावालु माणहे ओवतो पोशो एक एक केरीन तीठीकाणेरीन निकलीन गीयां व ज्यानहोस ताहरी येशु एखालो उबरील रेणू व येशून सुमोर ती बायकू उभी एती
\v 10 येशु उबरील रेणू व ता बायकू कियील, 'हे बायकू , ते आखा का गीयां काय तुवाह कूण दोषी ठेरायेल नाहं?'
\v 11 बायकू बोलिल , नाहं , महोदय , कुनुस नाहं येशूने किइल , मी पुण तुवाह दंड आपतेन नाहं जा , ऐवी पोशो पाप केरूह मां
\v 12 ओवतो ताजागेन उपस्थित माणहाह येशूने किइल , मी जेगान प्रकाश हि जो कूण मारपासान आवी तो अंधाराम रेहू नाहं , व ताह ता प्रकाशाची जुळणी एय जो जीवन आपथु
\v 13 ह्यापूर परुशी ताह कियेल, तू आपनी साक्षी स्वता: च आपतेन हि तान केरता तारी साक्षी योग्य नाहं
\v 14 उत्तरामाय येशूने ताह किईल , जर मी आपनी साक्षी जीवाच आपतेन हि तेबी पुण मारी साक्षी योग्य हि कारण मन्हा मालूम हि मी कारीन आवां हि व केह जात हि पुन तुम्हू मन्हा ओळखतेह नाहं की मी कारीन आवां हि व का जात हि
\v 15 तुम्हू माणहान नियमांना न्याय केरनु मी कुणान न्याय केरतेन नाहं
\v 16 पुण जर मी न्याय केरूह तेबी पुण मारो न्याय योग्य रेंय कारण मी एखालो नाहं पुन परम आबोक ज्यान मन्हा मोकलील हि तो एने मी मिलिन न्याय केरनु
\v 17 तुमरो नियमामाय लेखील हि की दुय माणहान साक्षी ही न्याय केव्हे
\v 18 मी आपनी साक्षी स्वता: किथे व परम आबोक ज्यान मन्हा मोकलील हि, माहफायरीन तो साक्षी आपथु
\v 19 ह्यापूर माणहान ताह किईल , तारो आबोक का हि? येशूने उत्तर आपील , नाहं तुमू मन्हा ओलकतेह व नाहं तुम्हू मारो पित्याला ओलकतेह जर तुम्हू मन्हा ओलखिल हि तर मारो पित्याला पुण ओलखिल हि
\v 20 येशु मंदिराम हिकाडतेन एतो तेवी भेट सामानाबारामाय तो बोल्णु एतो पुण कूण ताह धीरील नाहं कारण उंजू ताण टाइम आवां नाहएतो
\v 21 येशु ताह पोशो कियील, मी निकलीन जाहू एने तुम्हू मारो होदणे मुडोपुर पुन तुम्हू स्वता:न पापने मोरण्यू व जाहारी मी जात हि ताहारी तुम्हू आवहू शकत नाहं
\v 22 ओवतो यहुदी अधिकारी केहू लागिल, 'काय तुम्हू विचार केरनु की तो आत्महत्या केरुहू हि? कारण तान किइल हि की तुम्हू ता जागापूर आवहू शकत नाहं ज्याडगी मी जात हि
\v 23 तापूर येशूने ताह किईल , तुम्हू खालचे हेथे मी उपेरीन आवा हि तुम्हू सोवसारान हि व मी आवो जेगान नाहं
\v 24 जानकेरता मी तुम्हू किइल एता की तुम्हू खुदने पापाहाम मोरण्यू जर तुम्हू विश्वास केरतेन नाहं की मी तो हि तुम्हू आपनो पापाहाम देणे
\v 25 ओवतो तास येशूह फुसील , तू कूण हि? येशूने उत्तर आपील मी तोच हि जो की सुरवातीरीन तुम्हू किथी आवां हि
\v 26 तुम्हू केणेन व तूमरो न्याय केरणेन माहफाय खूब काही हि पुन खेरो ज्याच हि ज्यान मन्हा मोकलील हि ताफायरीन जे होमलील हि तोज मी करने
\v 27 ते हे ओलखू शकले नाहं की येशु ताह परम आबोक विषयी किथी हि
\v 28 ओवतो येशूने ताह किइल , ताहेरया तुम्हू माणहान पुत्राह उचो मुडोपुर तेवी तुम्हू ओलखु की मी तोच होयआय माफायरीन काही केरतेन नाहं तर मी जे काही किथी हि ते ज्याच हि की जे मन्हा मारो परम आबुक हिकाडील हि
\v 29 व ज्यान मन्हा मोकलील हि तो मारहे-या हि, तान मन्हा एखाला सुळील नाहं कारण दाडीन मी तोज करने जे ताह पोटणे
\v 30 येशु ताहेरया हे किथी एतो तेवी जादा माणहान तापोर विश्वास मेलील
\v 31 येशू ता यहुदी अधिकारीन कियील जे तापोर विश्वास केरतेन एता , जे तुम्हू मारो संदेशानहोस चालूह तर खेरीच मारा शिष्य ईहू
\v 32 व सत्य काय हि ते ओलखु व सत्य तुम्हू मुक्त केरूह
\v 33 ह्यापूर तास येशूह प्रश्न किरील , 'आमु अब्राहामान पिढीनपिढी हेते, आमु कुणान गुलाम रेना नासोतो तर तुम्हू केवी केतेह की तुम्हू मुक्त ईहू
\v 34 येशु ताह उत्तर आपतेन कियील, मी तुम्हू खोरीज किथे प्रत्येक जो पाप करने तो पापाहा गुलाम हि
\v 35 व कूण गुलाम कायमने परिवाराह-या रेथे नाहं फक्त सोरोच रेहू शकणे
\v 36 जर सोरो तुम्हू मुक्त केरतेन हि तेव्हीच तुम्हू खेरो मुक्त ईहू मन्हा मालूम हि की तुम्हू अब्राहामान पिढीनपिढी हि
\v 37 पुण तुम्हू मन्हा मारणेन प्रयत्न केरतेन हि कारण मारो संदेशानकेरता तुमरो मोनाम काही जागो नाहं
\v 38 मी तोज करने जे मन्हा आबुक देखाडणे हि व तुम्हू तोज केरता जे तुम्हू तुमरो पित्यावूखेरीन होमलील हि
\v 39 ह्यापूर तास येशूह उत्तर आपील , आमारो आबोक अब्राहाम हि तेवी येशु ताह कियील, तुम्हू जर अब्राहामान सोरा रेणा हि तर तुम्हू तोज काम किरेल हि जे आब्राहामने किरेल एता
\v 40 पुन तुम्हू तर ऐवी मन्हा म्हणजे ओह्ला माणहाह जो तुम्हू ता सेत्याह किथी हि जे तान परमेश्वरारीन होमलील हि ताह तुम्हू मोरू इच्छिता आब्राहामने तर इही किरेल नाहएता
\v 41 तुम्हू आपनो पितान कार्य केरतेन हि, ओवतो तास येशूह किइल , आमु व्यभिचारान मोदेतसे जन्मूला आवूह नाहं आमारो फक्त एकूच आबोक हि तो परमेश्वर हि
\v 42 येशूने ताह उत्तर आपील , जर परमेश्वर तूमरो आबोक येतो तर तुम्हू मारपुर प्रेम किरेल हि कारण मी परमेश्वराफायरीन आवां हि व ऐवी मी न्या हि मी न्या स्वता: रीन आवां नाहं पुन तान मन्हा मोकलील हि
\v 43 मी जे तुम्हू किथी हि ते तुम्हू का होंबलेह नाहं? यान कारण ज्याच हि की तुम्हू मारो संदेश होंबलेह नाहं
\v 44 तुम्हू आपणो आबुख सैतानान सोरा हेथे व तुम्हू आपनो पित्यान इच्छेप्रमाणे चालणे प्रयत्न केरिन हि तो पेलरीनुच खुनी हि व तान सेत्यान खाट्लो केध्दीह लीईल नाहं कारण तामाय सत्याचे एकतीडकु नाहजेवी तो ठेगणे बोलेहे तेवी तो इहज जीवासे बोलीह असतो कारण तो टेग-यु हि व आखा ठेंग जन्म आपथु
\v 45 कारण मी सत्य किथी हि तुम्हू मारपुर विश्वास केरतेन नाहं
\v 46 तुमरेमायवालो कूण ओहलो हि तो मारपुर पापी येणेन डाग देखाडहु शकणे? जर मी खेरो किथी हि तर तुम्हू मारपुर का विश्वास केरतेन नाहं?
\v 47 जो माणूह परमेश्वरान हि, परमेश्वरान वचनामाय होमलथू तान कारणाने तुम्हू मारा होंबलेह नाहं की तुम्हू परमेसश्वरान नाहं
\v 48 उत्तर आपतेन यहुदी ताह कियेल, हे केणु की आमु खेरो नाहएतो , तू शमरोनी हि व तुमरेमाय एखादी दुष्ट आत्माने वास किरेल हि?
\v 49 येशूने उत्तर आपील , मारामाय कुणीबी दुष्ट आत्मा नाहं , पुन मी तर मारो आबाक आदर करने व तुम्हू मारो अपमान केरतेन हि
\v 50 मी आपनी महिमा केरतेन नाहं पुन एक ओहलो हि जो मारी महिमा केरूह इच्छितो व न्याय पुण करने
\v 51 मी तुम्हू खेरो किथे जर कूण मारो संदेशा ला ग्रहण करने तर तो मोरणाह केधीच देखणार नाहं
\v 52 ह्यापूर यहुदी अधिका-याने ताह किईल , ऐवी आमु ओलखिल हि की तुमरीम कूण दुष्ट आत्मा ने वास केरील हि न्याओर की अब्राहाम व संदेष्टे मारीन गीयां व तू केतेह हि जर कूण मारो संदेशानहोस चालना तर तान मरण एय नाहं
\v 53 निश्चय तू आमारो अब्राहाम ह्यापेक्षा मोठू नाहं जो मरण जूळनो व संदेष्टे पुण मरणेपूर तू काय विचार करने? तू काय हि?
\v 54 येशूने उत्तर आपील , जर मी मारी महिमा केरील तर ती महिमा काहीच नाहं , जो मन्हा महिमा आपथु तो मारो परम आबोक हि ताबाराम तुम्हू आखासुमुर केणु की तो आमारो परमेश्वर हि
\v 55 तुम्हू ताह केध्दीह ओलखिल नाहं पुन मी ताह ओलखणे जर मी इही केहू की मी ताह ओळखतेह नाहं तर मी पुण तुमरीगेत टेग-यु ठेरणार कारण मी ताह हाजो रीतीमाय ओळखणे व तो जे किथे तान मी पोहणे करने
\v 56 तूमरो पूर्वज हे अलखुहु की तो ज्याह दिहा देखणार तेवी मी आवूह खुशीमाय बोरीन गियो एतो तान ताह देखील व प्रसन्न एनो
\v 57 ओवतो यहुदी अधिका-यान ताह किईल , तू ऐवी पन्नास वर्षाचा पुण नाहं व तू अब्राहामाह देखीन लीईल
\v 58 येशु ज्यापूर ताह कियील, मी तुम्हू खेरीच किथे, अब्राहामान पेल पासून मी हि
\v 59 ज्यापूर तास येशूह मारणेकेरता मोठ-मोठे दिगुड उखीलील पुन येशु गुप्तपणे मंदिरामायरीन निकलीन गियो.
\c 9
\p
\v 1 जात रेतालान एक माणहाह पेल्ला जो जन्मारिन आदोलो एतो
\v 2 ताण शिष्यांनी ताह फुसील , 'हे गुरुजी, कूण पाप किरेल एता कि हा आदोलो जेन्मोलेदो, आवो माणहा कर्ण ज्ञान आइक आबाक '
\v 3 येशुनी उत्तर आपील , 'नाहं तान पाप किरेल एता नाहं ताण आइक आबाक ण हे यानकेरीता एयगियो कि देवान काम तामाय प्रगट एणेजुवी
\v 4 तानकेरता मन्हा मोकलील हि, आमूह तान काम दिह न दिहामाय कारन गर्जेन हि; ती रात आवूह हि ज्यामाय कूण काम नाहं केरूह शकणार
\v 5 जेवीपूर मी जगाम हि, तो ताहवोर जेगान प्रकाश हि''
\v 6 हे केयीन तान जमिनीपोर थुकिल , एने ता थुक गारो किरेल , एने तो गाराहू ता आन्धलान डोलाम लागाडील
\v 7 ताह कियील, 'जा शिलोहान तेलाम दोवीन ले ताह जाइन धुवील , एने देखीह पोशा आवां
\v 8 तेवी शेजारी व तानकेरता देखील ताह भिक मागतेलीन देखिल एता केवाय लागिल, 'काय हा तो नाहं , जो बोहीन भिक मांगतेन एतो?''
\v 9 काही किइल , 'हा तोच हि,'' दिहरा कियेल, 'नाहं , पुण ताण सारखो हि'' तो कियील, 'मी तोच हि'
\v 10 तेवी ते ताह फुसहु लागिल, 'तारो डोला केवी उगाडील?''
\v 11 तान उत्तर आपील , 'येशू नावान एक व्यक्तीने गाराहू केरीन , व मारो डोल्हां लागाडील मन्हा कियील, शिलोत जाइन धोवीन ले , सेवट : मी जाईल व धुवील व देखणेन लागिल''
\v 12 तास ताह फुसील , 'तो कां हि?'' तो कियील, 'मन्हा नाहं मालूम ''
\v 13 माणहे ताह जो पेल्ला होदील एतो परुशाकाय लीन आवा
\v 14 ज्या एकदिह येशुनी गाराहू केरीन तान डोला उगाडील एता , तो शब्बाथान दिह एतो
\v 15 पोशा परुशान पुण ताह फुसील कि ताण डोला कायताहा रीतीमाय उघडीन गीयी तो ताह कियील, 'तान मारो डोलापूर गाराहू लागाड्ये, ओवतो आत्यो दोवीन लीईल, एने ऐवी देखी ''
\v 16 ज्यापरीन काही परुशी केहू लागिल, 'हा माणुह देवापूररीन नाहं , कारण हा शब्बाथान दिह नाहं मानत '' दिहरान किइल , 'पापी माणुह इही चिन्ह केवी देखाडहु शकणे?'' सेवट : तामाय आखटो पोडीन गीयी
\v 17 तास ता आंधलाह पोशा किइल , 'तास तारो डोला उगाडील हि तू तानबारामाय काय किथे?'' तो कियील, 'तो संदेष्टा हि''
\v 18 पुण यहुदी विश्वास नाहं एनो कि तो आदोलो एतो एने ऐवी दिखेह, जेवीपूर ताह तान डोला उगाडील एता , आहक आबाक हादाडीन
\v 19 ताह फुसील , 'काय हा तूमरो सोरो हि, ज्याह तुम्हू केणु कि आदोलो जन्मूला एतो? ओवतो ऐवी तो कोहलो देखीह हि?''
\v 20 ताण आइक आबाक उत्तर आपील, 'आमूह तर मालूम हि कि हा आमारो सोरो हि, व आदोलो जन्मूला आवां एतो ;
\v 21 पुण आमूह हे नाहं मालूम कि ऐवी केवी देखीह हि, एने हे नाहं मालूम कि कूण तान डोला उगाडील तो वयाम आयील हि, ताहुच फुसीन ली; तो आपनाबारामाय स्वतान केईन आपाण्यू ''
\v 22 हि वात ताण आहाक आबाक यानकेरीता किइल कारण ते यहुदी बियीईन एता , कारण यहुदी एकदेम बिय एता कि जर कूण केनार कि तो ख्रिस्त हि, तर सोभांगेर आथान काढ्या जाहू
\v 23 या कारणांन केरिन तान आइक आबाक इल , 'तो वयाम आवां हि, ताहुच फुसीन ली''
\v 24 तेवी तास ताह माणहाह जो आदोलो एतो , दिहीरा टाईम हादाडीन ताह केसेल , 'देवान गौरव केरआमू तरमालूम हि कि तो माणुह पापी हि,''
\v 25 ताह उत्तर आपील , 'मन्हा एक वात मालूम हि कि तो पापी हि किईल नाहं ; मन्हा एक वात मालूम हि कि मी आदोलो एतो एने ऐवी दिखेह''
\v 26 तास ताह पोशा किइल , तास तारो हाती काय किरेल? एने कायताहा प्रकारे तारो डोला उगाडील?''
\v 27 तो ताह कियील, मी तर तुम्हू केईन आपील , एने तुम्हू नाहं होमलेल ; ऐवी दिहीरा टाईम काय होमलेनु हि? काय तुम्हू पुण तान शिष्य बोनाडनेन हि?''
\v 28 तेवी ते ताह खाराब हाजो केईन केया , 'तूच ताण शिष्य हि, आमुते मोशेन शिष्य हि
\v 29 आमूह मालूम हि कि देवाने मोशेहे-यो वातु केरील एती ; पुण आवो माणहाह नाहं ओळखतेह कि कावालु हि''
\v 30 ता ताह उत्तर आपील , हि तर नवललागे वात हि कि तुम्हू नाहं मालूम कि तो कावालु हि, तेबी पुण तान मारा डोला उघडीन आपील
\v 31 आमुहू मालूम हि कि परमेश्वास पापी माणहान नाहं होमले , पुण जर देवान भक्त रेंय व ताण ईच्छेनि चालतो रेंय , तर तो तान होमलने
\v 32 जगामाय सुरुएताच हे केध्दीह होमलनेन नाहं आवा कि कूण तेबी जन्मारीन आंधलान डोला उगाडील
\v 33 जर हा माणूह देवापूररीन नाहं एतो , तर काहीच नाहं केरूह शकत''
\v 34 ताण ताह उत्तर आपील , तू तर बिलकुल पापीमाय जन्म लियेल हि, तू आमूह काय हिकाडथूह? एने तास ताह बाहेर काढीन आपील
\v 35 येशुनी होमलेल कि तास ताह बाहेर काढीन टाकील , एने ताहेरया ताण हाती भेट एनी तर कियेल, 'काय तू देवान पुत्रावर विश्वास करने?
\v 36 ता उत्तर आपील , 'हे प्रभुजी , तो कूण हि, कि मी तापोर विश्वास केरूह?
\v 37 येशू ताह कियील, 'तू ताह देखिल तेबी हि का , एने जो तारो हाती वातु केरतेन हि, तो तोच हि''
\v 38 तो कियील, 'हे प्रभुजी मी विश्वास मेलथू '' एने ताह दंड आपूह
\v 39 तेवी येशू कियील, 'मी आवो जगाम न्यायनिवाडा केरनेनकेरता आवूह हि, कारण जो एने दिखिह , एने जे देखताला ते आधला होवून जाहू ''
\v 40 परुश्यातील जे तानआहने एता तास हे होयलू ताह किईल , आम्हुबी आंधलाह हेते काय?
\v 41 जे परुशी ताण आह्नी एता तास हि वात कोलाक ताह कियील, 'जर तुम्हू आधला एता तर पापी नाहं ठेराव्यू जातेह ; पुण ऐवी केणु कि आमु दिखेह, यानकेरीता तुमरो पाप बोनावीन रेणेन.
\c 10
\p
\v 1 येशूने ताह किईल,मी तुमू खेरीज किथे, जो मेंढराह वाडाम बायनामाय आत जात नाह एने दिहीरा बाजूने आत जाथू तो चोर एने लुटणार असतो .
\v 2 पुन जो बायनामाय आत जाथू तो मेंढरे चालनारू असतो
\v 3 तानकेरता द्वारपाळ बायणो उगडील व मेंढरे ताण आवाज होमेलनू तो मेंढराना नाव लीन आयेड मोतुलो व ताह बाहेर लीजाथू
\v 4 तो आपनो आखा मेंढराह ताहेरया बाहेर काडीन तेवी तान ओगान ओगान तो चलील एने ताण मेंढरे ताण पासाण पासाण चालतो रेणू कारण ते ताण आवाज ओलकतेह
\v 5 मेंढरे कालोबी एजानल्यो ला देखीन तान तानगेत केरतेन नाहं ते तापुररीन शेटो जातेह कारण ते ता एजानल्यो आवाज ओळखतेह नाहं
\v 6 येशु ने ताह हा दाखलू आपील पुण ते होमजु शकले नाहं की येशु काय काय किथी हि
\v 7 ह्यापूर येशूने ताह पोशो केधा , मी तुम्हू खेरो किथी हि की मेंढराकेरता बायणो मी हि
\v 8 ते आखा मारो पेल आवा एता , ते चोर व चोरता एता पुन मेंढरा तान होमलील नाहं
\v 9 मी बायणो हि व जो कूण मारोत प्रवेश करने तर ताण रक्षा एय व आह्नी आवी एने बाहेर जाहो व ताह खाणेन जुडी
\v 10 चोर आवथू तो तो फक्त चोरी, खून व खेतेम केरनेनकेरता आवथू पुन मी तानकेरता आवां हि की माणहे जादा जीवन जीवहु शकेल
\v 11 'हाजो चालनारू मी हि, हाजो चालनारू आपनो मेंढराकेरता जीव आपुह शकणे ',
\v 12 पुन भाडान मोजहु तो चारणार नाहरेने व मेंढरे ताण स्वतःन नाह सोता ताहेरया कुल्यू आवीह तो ताह देखीन पोडीन जाथू एने मालक्यान मेंढ्यापूर झेडपे टाकीन ताह दाणाफाण करने
\v 13 मोलकरी नाहीन जाथू कारण तो मालक्यान हि कारण ताह मेंढरान कालजी नाहसोती
\v 14 हाजो चालनारू मी हि आपनो मेंढराह मी ओळखणे व मारी मेंढरे मन्हा ओलकतेह
\v 15 तोहोलोच ओलकतेह जोह्लो परम आबोक मन्हा ओळखणे व मी परम पिताला ओळखणे मारो मेंढराकेरता मी जीव आपथु
\v 16 मारी उंजू मेंढरे हि जी ज्या टोळमाय नाहं मन्हा ताह पुण लीन आव हि ते पुण मारी आवाज होमलती व आवो टोलाम आवीन एक एय ओवतो आखान एकूच चालनारू एतिता
\v 17 परम आबोक मन्हा जानकेरता प्रेम करने की मी आपणो जीव आपथु मी आपणो जीव आपथु जानकेरता की मी ताह पोशो पोशा लेहू शकणे हा माफायरीन कूण लेहू शकत नाहं
\v 18 पुन मी स्वतः मारो इच्छा आपतेन हि तो मन्हा आपणेन अधिकार हि हा आदेश मन्हा मारो परम आबोक फायरीन जुडना हि
\v 19 ज्याह शब्दामुळे यहुदी अधिकारी माय एक उंजू फुट पुढील
\v 20 मोकताज केहू लागिल हा देड एनो हि ज्यामाय दुष्ट आत्मा ने वास किरील हि तुम्हू यान का होमलने?
\v 21 काही दिहरा माणहे कियेल, हे शब्द ऐखादो ओह्ला माणाहान एहू शकत नाहं की ज्याह दुष्ट आत्मामाय वास किरेल हि निश्चय ही कूण दुष्ट आत्मा लागील कूण आंधल्हा डोला आपुह शकत नाहं
\v 22 ओवतो यरुशलेमामाय पुण : तियारकेरणे तिवार आवां एतो व ते दिह हियायान एता
\v 23 येशु मंदिरामाय सुलेमानाह देवडीन आहणे फिरीन एतो
\v 24 तेवी यहुदी अधिका-यान ताह घेरलेना व कियेल, तू आमूह कुलबूखिवोर संशयामाय पोडती , जर तू ख्रिस्त हीच तर आमूह उघड केवो
\v 25 येशूने उत्तर आपील , मी तुम्हू किइल हि व विश्वास केरतेन नाहं जे कामे मी मारो आबाकने नावान करने याम तो स्वतः साक्षी हि
\v 26 पुन तुम्हू माणहे विश्वास केरतेन नाहं कारण तुम्हू मारो मेंढ्यामायरीन नाहं
\v 27 मारी मेंढरे मारो आवाज ओलकतेह व मी ताह ओलकतेह ते मारो पासाण आवते
\v 28 मी ताह अनंत जीवन आपथु तानकेरीन केधीच नाश एय नाहं व कूण ताह माफायरीन साडाळीनि लेहू शकत नाहं
\v 29 मन्हा तां पोर हक्क आपणार मारो परम आबोक आखारीन महान हि मारो आबापुररीन ताह कूण सांडाळीन शकत नाहं
\v 30 मारो आबुख व मी एक हि
\v 31 ओवतो यहुदी अधिका-यान येशूह मारणेकेरता दिगुड उखीलील
\v 32 येशु ने ताह किईल , आबापुररीन मी तुम्हू मोकता हाजो काम देखाडणे हि तामायरीन कायताहा कामानकेरता तुम्हू मन्हा दिगुड देतेह हि?
\v 33 यहुदी अधिका-यान उत्तर आपील , आमु तुवाह कालोबी हाजो कामानकेरता डीगुडदी केरतेन नाहं तर तानकेरता केरुहू हि की तू परमेसश्वरान अपमान केरतेन हि व तू फक्त एक माणुह हि, स्वतःला परमेश्वर जाही केरनु केरता हि
\v 34 येशूने ताह उत्तर आपील , काय हे तुमरो नियमामाय लेखील नाहं की, मी किइल की तुम्हू आखा ईश्वर हि
\v 35 काय ईश्वर न्या तान माणहाह किइल नाहं ज्याह परम पिताच संदेश जुडना हि? व धर्म शास्त्रान भंग केरिन जाहू शकत नाहं
\v 36 काय हे तुम्हू ताण केरता किथी हि ज्याह मारो आबूक स्वतःला ज्याह जगाम मोकलील हि तु निंदा केरने केवळ जानकेरता की किइल मी परमेश्वरान सोरो हि
\v 37 जर मी मारो आबाकने काम केरतेन नाहं तर मारो विश्वास केरू मा
\v 38 पुन जर मी मारो आबाकने कार्य केरतेन हि तर जर तुम्हू मारपुर विश्वास केरतेन नाहं तर ता कार्यामाय ही विश्वास केरू जापोर तुम्हू हे अनुभव केरूह शकतेहे व ओलखू शकता की मारो आबुख कुणबी हि व मारो आबाकमाय मी हि
\v 39 जापोर याहुदयान ताह कैदी बोणावणेकेरता इकवारी पोशो प्रयत्न किरील पुण येशु तान तान आथामायरीन निकलीन गियो
\v 40 येशु ओवतो यार्देन च्या पुरलेउखीर ता जागे चालते गियो जाहरी देखील योहान बाप्तिस्मा आपतालु एतो येशु ताहरी थोबील
\v 41 जादा माणहे ताहेऱ्यो आवा व ताह कियेल, योहान ने खूब आश्चर्य कामे केरील नाहं पुन ज्याह व्यक्तीनबाराम योहान ने जे किइल एता ते आखा खेरीच निकेलना
\v 42 ओवतो ताजागेन जादा माणहान येशूवर विश्वास किरील.
\c 11
\p
\v 1 मरिया एने तीन बोनीख मार्थान तान गावाम बेथानीमाय लाजर नावान एक मानू ह दुखा-याओ एता .
\v 2 हि तीस मरिया एती जिने प्रभूपूर ईत्र टाकीन ताण पायांना आपनो लेट्याकेरिन नुसेल एता , जिनुच बाहाक लाजर बिमार एतो
\v 3 केरिन: ताण बोनीकने केयीन मुकलेल, 'हे प्रभू देखू, ज्यापूर तू प्रेम करने , तो दुखारया एतो '
\v 4 हे कोलाक येशूने किइल , 'हा आजार मोरने नाहं , पुण परमेश्वरान गौरवासाठी हि, की ताउगेरीन परमेश्वरान सोरान गौरव ओहलो ,'
\v 5 येशु मार्था एने ताण बोणिक एने लाजर ज्यापूर येशु प्रेम केरतालु एतो
\v 6 तेबी पुण ताहेरया तान होमलील तो दुखारया हि तो ज्या जागापूर एतो ताहारी दुय दिह उंजू थोबीन गियो
\v 7 ज्या बाद माय तान शिष्यांना किइल , 'आवो आपु पोशा यहुदात जाहू'
\v 8 शिष्यांनी ताह किइल , 'अहो गुरुजी , एव्ही तेबी यहुदी तारपोर दिगुड देतीहू हि, तेबी तू ताच जाथू?
\v 9 येशूने उत्तर आपील , 'काय दिहान बारा तास एता नाहं? जर कूण दिहामाय चालूह तर तो ठोकर खाण्यू नाहं काहाकाय आवो जेगान प्रकाश दिखेह
\v 10 जर कूण पुण राती चालन्यू तर तो ठोकर खाहोव काहाकाय तामाय प्रकाश नाहं
\v 11 तान ज्याह वातु केदाह ज्यानबादमाय ता केहू लागील , 'आमारो हाती हुवीन गियो हि, पुण मी ताह जागे केरणे जात हि'
\v 12 तेवी शिष्यांनी ताह किइल , 'हे प्रभुजी जर तो हुवीन गियो हि तर हाजो एय जाहू '
\v 13 येशुन तर ताण मोरनेण बारामाय किइल पुण ते समजील की तान हुवणेबाराम किइल हि
\v 14 तेवी येशूने ताह हेल्लीच पुन केयीन आपील , लाजरस मोरीन गियो हि;
\v 15 एने मी तुममुळे आनंदित हि मी ताहारी नाहएतो ज्याह तुम्हू विश्वास केरू पुन ऐवी आवो आमु तानआहने जाहू
\v 16 तेवी थोमाने जो देमुस कियेल जाथू , आपनो तारी हे-या वाला शिष्यांना किइल , 'आवो , आमु पुण ह्याच्याबरोबर मोरणेन चाला'
\v 17 ताहारी पोचनेपोर येशूह मालूम एयगियो की लाजराला माणहान मेलीन चार दिह एयगियो हि
\v 18 बेथानी यरुशलेमा आह्नी दुय मिल अंतरापूर हि
\v 19 जादा यहुदी मार्था एने मरीयेजागे आपनो बायाकणे मोरनापोर ताह सात्वना आपणे केरता आवा एता
\v 20 ताहेरया मार्थाने येशून आवणेन माहिती मिलणे पुरीन ती ताह मिलने गीयी पुण मरिया गेरामुज बोहीन रेणी
\v 21 मार्था ने येशूह किइल , हे प्रभू जर तू न्या रेणू येतो तर मारो बाहाक मोरीज गीयू नसते
\v 22 पुण ऐवी पुण मी सोमजीतेवी की जे काही तू परमेश्वराफायरीन मांगुह परमेश्वर तुवाह आपाण्यू
\v 23 येशूने ताह किइल , 'तारो बाहाक पोशा जीवतालू उठी '
\v 24 मार्था ने तीह किइल मी सोमजीतेवी की शेवटेस दिहामाय पुनरुस्थान टाईम तो जीवतालू उठी
\v 25 येशूने ताह केधा पुनरुथान एने जीवन मीच हि; जो कूण मारपुर विश्वास मेलथू तो मोरण्यू तेबी पुण जीवतालू उठी
\v 26 एने जो कूण जीवतालू हि एने मारपुर विश्वास मेलथू तो अनंत काळापर्यंत मोरण्यू नाहं काय तू आवो वातुपोर विश्वास केरूह?
\v 27 तान ताह किइल , हा, हे प्रभू मी विश्वास केरूह की परमेश्वरान सोरो जो ख्रिस्त जेगामाय आवूह एतो तो तूच हि
\v 28 हे केयीन ती निकलीन गीयी एने आपनी बोनिक मरियेला हादाडळीन तीह गुपचुप किइल की, 'स्वामी आवां हि एने तुवाह हादतेन हि'
\v 29 हे होमेलताच ती चालूच उठीन तानआहने आवी
\v 30 येशु ऐवी गावाम पोचना नाहएतुपुन तान जागीपोर एतुता मार्था ने ताण भेट लीईल एती
\v 31 तेवी यहुदी तिहे-यो गिर एता , जे तीह सात्वना आपतेन एता हे देखीन ती मरिया चालूच उठीन बाहेर गीयी हि ती माहणापोर रेडने जात हि ते तीन पासाण जाहू लागिल
\v 32 ताहेरया मरिया ताहारी पोहचीलही जाहारी येशु एतो तर ताह देखताज ताण पायापोर पोडीन केहू लागील , हे प्रभू जर तू न्या रेणू येतो, तर मारो बाहाक मोरणु नसते
\v 33 ताहेरया येशुन तीह एने यहुदियाह जे तिहे-यो आवा एता ताह रेडतालु देखील तेवी आत्मामाय दुखाम एने खिन्न एनो
\v 34 एने किइल , तुम्हू ताह का मिलील हि? हे प्रभू आवीन देखीन ली
\v 35 येशु रेडील
\v 36 तेवी यहुदी केणेंन लागिल, देखू, तो तां पोर कोलाक प्रेम केरतेन एतो
\v 37 पुण तामायरीन काही जाणाह किइल , काय हा ज्यान आंधलान डोला उगाडील , हे पुण केरूह शकील नाहं की हा मानुहू मोरणु नसते
\v 38 पोशा येशु मोनाम जादा खिन्न इयेल माहणापूर आवां ती एक गुफो एती एने तीपुर एक दिगुड मेलील एतो
\v 39 येशूने किइल , 'दिगुड बाजूमाय केरू' ता मुरलीन बोणिक ताह केणेंन लागील , अहो प्रभू, तामायरीन ऐवी दुर्गंधी आवी कारण ताह मारीन चार दिह एय गिया
\v 40 येशूने ताह किइल , काय मी तुवाह किइल नाहएता की, जर तू विश्वास केरुहू तर परमेसश्वरान गौरव देखहि
\v 41 तेवी तान ता देगडाह बाजूमाय किरेल येशूने डोला उपेर केरीन किइल , हे आबूक , मी तारो धन्यवाद करने की तू मारा होम्लीन लीईल हि
\v 42 मन्हा मालूम एता , आखावेल तू मारा होमलथू पुण जी गेर्दी आजुबाजू उभी हि तामाय मी हे किइल ज्यानमुळे की ते विश्वास केरणे जुवी की तू मन्हा मोकलील हि
\v 43 हे केयीन तान मोटला शब्दान आयेड मारीन किइल , हे लाजणार , निकलीन आव
\v 44 जो मरण जूळनो एतो तो बुजील फाडकान आथ पाय बांदायेल निकलीन आवोएने तान मूय रूमालाकेरिन बाधील एता येशूने ताह किइल , ताह सोडीन दया एने जाहू दया
\v 45 तेवी जे यहुदी मरीयेजागे आवा एता एने तान हे काम देखीन तापोर तामायरीन केताहा विश्वास किरील
\v 46 पुण तान मायरीन काही जन परुश्यान उगे जाइन येशून कामान माहिती आपिल
\v 47 ज्यापूर मुख्य याजक एने परुशी ज्यान मोटली सभा हादील एने किइल , आमु काय केरतेन हि? हा माणूहु तर जादाच चिन्हे देखाळतालु हि
\v 48 जर आमु ताह ओह्लास सोडीन आपुह तर आखा तापोर विश्वास मेलीन लेहु एने रोमी आवीन आमरा जागापोर एने जाती दुयुपूर राज्य केरूह लेहु
\v 49 तेवी तान मायरीन खुमारी नावान एक व्यक्तीने जो ता वर्षाचा मुख्य याजक एतो ताह किइल , तुवाह काहीच मालूम नाहं ;
\v 50 एने हे पुण होमजाडने नाहं की तुमरीकेरता हे हाजो हि की आमरा माणहा केरता एक मानुहू मारने एने आखीच जाती नष्ट एनेण मां
\v 51 ही वात तान आपनेफायरीन किइल नाहं पुण ता वर्षाचा महायाजक ईयेन भविष्य वांनी केरील की येशु आवो जाती केरता मोरी
\v 52 एने ता जातीनकेरता नाहं तर तानकेरता पुण की परमेश्वरान वेराय माय ऐईल सोराह एक्ठाच केरीन आपाण्यू
\v 53 केरिन ता दिहेरूनच ते ता ताह मारीन टाकणेन प्रयत्न केरूह लागिल
\v 54 तानवजसे येशु ता टायमापुरीन याहुदामय प्रसिद्ध एय फिरील नाहं पुण तारिण जेंगलामाय वाला , आहनेन प्रांतात ईफ़्राईम नावान नगरात निकलीन गियो आपनो शिष्याहेऱ्यो ताच रेणेन लागील
\v 55 यहुदीयान वल्हाडन तिवार आह्नी एतो एने जादा माणुह तिवारान पेल्ला दिहारीन यरुशलेमेत गीयां की स्वतः शुद्ध केरुहू
\v 56 केरिन ते येशूह एतो लागिल, एने मंदिरामाय उबरीयेल रेयीन आपसामाय केणेंन लागिल, 'तुम्हू काय विचार केरता काय तो तीवारामाय आवूह नाहं?'
\v 57 मुख्य याजक एने परुश्यांन ही आज्ञा आपील मिलील की जर कोणीही मालूम हि की येशु का हि तर केनेन म्हणजे ते येशूह देरावीन लेहु.
\c 12
\p
\v 1 येशू वल्हाडनान सहा दिह पूर्वी बेथानीयामाय आवां जांबी लाजरस एतो, ज्याह येशू मुरील मायरीन जीवतालु किरेल हि .
\v 2 ताहारी तास ताण केरता जेवण तियार किरेल ; एने मार्था सेवा केरतेन एती , एने लाजरस तान मायरीन एक एतो जो ताण केरता जेवण करण्या केरता बोहील एतो
\v 3 तेवी मरियम लेट माखान अर्धा हेर मोंगो सुगंधित तेल लीन येशून पायापोर टाकीन , एने आपनो लेट्याकेरिन ताण पाया नुसेल ; एने सुगंधित तेलाकेरिन गेर सुगंधित एय गीयां
\v 4 पुन ताण शिष्याफायरीन यहूदा एस्कारीया नावान एक शिष्य जो ताह देरावनेपूर आपाण्यू एतो , केणेंन लागील
\v 5 जयाओ सुगंधित तेल तीनहोव रुपये माय पाकील गारीबांह का आपायेल गियो नाहं?
\v 6 तान हि वात ज्ञानकेरता केदाली नाहं कि चिंता एती पुन ज्ञानकेरता तो चोर एतो , एने, ताण आह्नी ताण थेयली रेथे एती एने तामाय जे काही टाकील जातेह ते काढीन लेतेन एतो
\v 7 येशूने केयेल '' ताह रेणेदेन ताह मारो पुरणे जाला दिहानकेरता रेहू द्या
\v 8 काहाकाय गरीब तर तूमरो हाती कायम रेणे पुन मी तुमरो हाती आखोकाळ रेहू नाहं ''
\v 9 ताहेरया यहुदी मटली गर्दीह मालूम एयगियो कि तो तिथ हि, ते नाहं केवळ येशून कारणसे आवा पुन ज्ञान केरता कि लाजराला देखू ज्याह तास मुरील ताम' जीवतालो किरेल एता
\v 10 तेवी प्रधान याजकावजेसे लाजरस ला मारणेकेरता केरता होमच्यो तियार किरील
\v 11 काहाकाय कि ताण कारनसे जादा यहुधी निकलीन गीयां एने येशू उपेर विश्वास किरील
\v 12 दिहीरा एकदिह जादा माणहान जे पूर्वी आवा एता हे होमलील एता कि यरुशलेम माय आविह हि
\v 13 ज्ञानकेरता तास खजुरान डालखा विसील एने ताह भेट आपण्या केरता निकेलना , एने आयडेल ला लागिल, होसांन्ना! धन्य इस्राईलान राजा, जो इस्राईलान नावा केरीन आविह हि''
\v 14 ताहेरया येशूह गेधडीन शिघरू जुडना ; तर तो ताण उपेर बोहीन गियो ; जोह्लो लेखील हि,
\v 15 हे सियोनान सोरी , बिऊ मां ; देखू, तारो राजा गोदडीइ शिंगरावर बोहील आविह हि''
\v 16 तान शिष्य हि वात पेल्ला समजील नाहं , पुन ताहेरया येशून गौरव प्रगट एयगियो तर ताह इआवीह कि हि वात ताण विषय माय लीखील एती एने माणहान ताण हाती ज्योच प्रकारचा व्यवहार किरील एतो
\v 17 तेवी गेर्दी च्या ता माणहान साक्ष आपिल , जे ता टायीमा ताण हाती एता तास लाजाराला माहाण मायरीन हादाडळीन मोरील मायरीन जीवतालू किरेल
\v 18 ज्योच कारणाने माणहान ताह भेट आपणे केरता आवा एता कारण तास होमलील एता कि तान आश्चर्य कर्म देखाडील
\v 19 तेवी परुश्यांन आपसामाय केयेल ,'' फूस तर केरू कि तुमरो फायरीन काहीच नाहं एहू शकणार देखू, माणहे ताण पासाण चालतो हि''
\v 20 जे माणहे पेल उपासना केरनेनकेरता आवा एता यान मायरीन काही हेलेनी एता
\v 21 तास गालीलामाय ता बेथसदान रेणारे फिलीप्प आह्नी आवीन तान आह्नी विनंती केरील ,'' महाराज; आमु येशूला भेट आपणेन इच्छाहि ''
\v 22 फिलीप्प आवीन आंद्रियास ला केयेल , तेव्ही आंद्रियास एने फिलीप्प ने आवीन येशूह केयेल
\v 23 ज्ञान उपेरीन येशूने केयेल ,'' ती टाइम आवीन गीयी हि, कि माणहान सोरान गौरव ओहलो
\v 24 मी तुम्हू खेरो खेरो किथे कि ताहेरया ताहुकवोर गव्हान दाणा जोमिनीमाय मेलीन मोरीन नाहं जात तो एखालो रेणे ; पुन ताहेरया मोरीन जाथू , तेवी जादा फोल आपथु
\v 25 जो आपनो जीवाह मोगालू मानने, तो ताह अरवाईत आपथु; एने जो ओवतो जेगामाय आपनो जीवाह नाहहाजो होमजथी तो सार्वकालिक जीवनानकेरीन ताण होमाल केरूह
\v 26 केध्दीह कूण मारी सेवा केरूह, तर मारो पासाण आवो ; एने जांबी मी हि, ताआ मारो सेवक पुण रेंय केध्दीह कूण मारी सेवा केरूह, ताण आबोक ताण आदर केरूह
\v 27 ऐवी मारो जीव व्याकुल हि ज्ञान केरता मी काय किईल?' हे पिता , मन्हा आवो वेल तारिण वोचाड?'' नाहं , कारण मी ज्योच कारणाने आवो वेल ताहुकवोर पोचुज हि
\v 28 हे पित्या , आपनो नावान गौरव केर '' तेवी हि जुग आवाज एनी ,'' मी तान गौरव किरेल हि, एने पासानवूर केरूह''
\v 29 तेवी माणहे उबरीन होंबलेह एता तान कियेल कि ढग आवाजकीर दिहरो केयेल , कूण एक स्वर्ग दूत बोल्णु ''
\v 30 ज्ञान उपेरीन येशूने केयेल , हा शब्द मारो केरता नाहं पुन तुमरो केरता आवां हि
\v 31 ऐवी आवो जेगान न्याय एता हि, ऐवी जगाच्या सरदारला काढीन टाकील जाह ;
\v 32 एने मी केध्दीह पृथ्विपोररीन उन्चोईनो जाहो , तर हि-यो माहुफाय खेचीन लेह ''
\v 33 आपु कायताहा मरणाने मोरण्यू हे केणेन केरता तो इही बोल्णु
\v 34 ज्ञान उपेरीन माणहान ताह केयेल , आमु नियम शास्त्रामाय हि वात होमेल्नी हि कि ख्रिस्त आखावेल रेंय , ओवतो तू काय करने कि माणहान पुत्राह उपेर चेढाविल जाणू गर्जेन हि! हा माणहान पुत्र कूण हि''
\v 35 येशूने ताह केयेल ,'' प्रकाश ऐवी थोडच वेळा ताहवोर तुमरेमाय हि जो ताहवोर प्रकाश तुमरो आह्नी हि तो ताहवोर चाला निकलीन जावू इही एहू नाहा कि आंधारो आवीन लेह; जो अंधाराम चलील तो तो नाहं सोमजने का जाथी ''
\v 36 जो ताहवोर प्रकाश तुमरो हाती हि, प्रकाशमान विश्वास केरू काहाकाय कि तुम्हू प्रकाशन संतान बोणी '' हि वात केयीन येशू निकलीन गियो एने तापुररीन लिकाईन रेणू
\v 37 तान तान सुमोर ओलोक चिन्ह देखाडील , तेबी तास तापोर विश्वास किरील नाहं ;
\v 38 तेबी यशया भविष्यवक्ता चे वचन पुरोज एय जे ताह लिखील एता केयेल एता '' हे प्रभू आमरा सुवार्तोन कूण विश्वास किरील हि? एने प्रभून भूज कुणापोर प्रगट एनो हि''
\v 39 ज्योच कारणाने ते विश्वास केरूह शकले नाहं , कारण यशयाने हे पुण केयेल हि:
\v 40 तान तान डोला आंधली , एने तान मन केठीन केरीन आपील हि; केध्दीह इही नाहं एय कि ते डोलाकेरिन देखू , एने मोनाकेरिन सोमजुहू, एने फिरहू, एने मी ताह हजो केरुहू ''
\v 41 यशयाने हि वात ज्ञानकेरता केदाली कि तान तान गौरव देखील, एने तान ताण विषय माय वातु केरिल
\v 42 तेबी अधिका-या मायरीन जादा जाणाह तापोर विश्वास किरील , पुन परूश्याच्या कारणाने प्रगटाम नाहं मानतला एता , केध्दीह इही न होवो कि ते उपासनेमाय काढीन टाकील जाह :
\v 43 काहाकाय कि माणहा ची तारिण वाहवा कीर्ती अपेक्षा होवटो पोटने लागीह
\v 44 येशू जोरेस कियील,'' जो मारपुर विश्वास करने , तो मारपुर नापून मारो मोकलनारा उपेर विश्वास करने
\v 45 एने जो मन्हा दिखेह तो मन्हा मोकेलनाराह दिखेह
\v 46 मी जेगान उजालो बोनावीन आवूह हि, कारण कि जो कूण मारपुर विश्वास करने तो अंधकारामाय रेहू नाहा
\v 47 केध्दीह कूण मारी वात कोलाक पुण देखतालु नाहं , तर मी ताह दोषी ठेरावीन नाहं ; कारण मी जगाह दोषी ठेरावण्याम केरता नाहं तर , पुन जेगान उद्धार केरनेन केरता आवूह हि
\v 48 जो मन्हा तुच्छ मानने एने मारी वात ग्रहण केरतेन नाहं ताह दोषी ठेरावणार तर एकूच हि: म्हणजे जे वचन मी केयेल हि, तोज पासान दिहामाय ताह दोषी ठेरवेल
\v 49 कारण मी माफायरीन वातु किईल नाहं कि; पुन आबुक जाह मन्हा मुकलेल हि ताणुच मन्हा आज्ञा आपिल हि कि काय काय केहू एने काय काय बोलहू?
\v 50 एने मन्हा मालूम हि कि ताण आज्ञा सार्वकालिक जीवन हि ज्ञानकेरता मी जे काही बोलेहे, ते जोह्लो आबूक मन्हा केयेल हि तोहोलोच बोलेहे''.
\c 13
\p
\v 1 वल्हाडण तीवारान पेल येशू णे देखील की ज्याह जागाह सोडणे व मारो आबाक फाय जाणेन टाईम आवा हितेवी आवो जगाम जें तान एता व ज्यापूर तो प्रेम केरतेन एता तापूर तान शेवेटरान प्रेम देखाडणे .
\v 2 हाजपुरणे रोटू केरतेन एता सैतान एविवूर शिमोन इस्कोर्योत चा सोरो यहुदा ज्यान मोनाम टाकील एता की येशूह धोकाम लीन देरावीन आपणे जुवी
\v 3 येशु हे ओळखतेह एतो की मारो आबूक आखा काही ताण आथे होपीन आपील हि व तो परमेश्वरारीन आवां हि व परमेश्वरान आहने पोशा जात हि
\v 4 तान केरता जेवण सोडीन उबरील रेणू तान आपणा बाहेर फाडका काडीन व एक रुमाल आपनो माहणे बाधील
\v 5 ओवतो एक गंगाळामाय पाणी बोरगे आपनो शिष्यांन पाय धुवू लागील व ता कोमरोह बांदील रूमालाकेरिन नुसु लागील
\v 6 ओवतो ताहेरया तो शिमोन पेत्रान आह्नी गियो तेवी पेत्राने किइल , प्रभू काय तू मारा पाय दुवही हीच
\v 7 उत्तर आपतेन येशु कियील, ऐवी तुवाह मालूम नाहं की मी काय केरतेन हि, ओवतो तुवाह मालूम एय
\v 8 पेत्राने ताह किइल , तू मारा पाय केधीच धौवणे नाहं , येशु ने उत्तर आपील , जर मी धौवणे नाहं तर तुवाह माहफाय जागो जुळी नाहं
\v 9 शिमोन पेत्राने ताह किईल , प्रभू फक्त मारा पायुच नाहं तर मारा आथ व मारा मुंडे पुण धोवीन आप
\v 10 येशूने ताह किइल , ज्यान उगेलने केरील हि ताह आपनो पायान व्यतिरिक्त काही दोवन्या आवश्यकता नाहं तर तो पुरो शुद्ध एतो तुम्हू माणहे शुद्ध हेथे पुण आखाच नाहं
\v 11 येशु ताह ओळखतेह एतो जो ताह धोकाम देरावदे एतो तान केरता तान किइल एता , तुम्हू आखा शुद्ध नाहं ',
\v 12 ओवतो ताहेरया तान पाय धुवील गीयां तेवी तान आपणा बाहेर फाडका पोशा रीगाडीन लीईल व आपनो जागे पोशा आवीन बोहील काय तुम्हू ओळखतेह हि की मी तुमरीकेरता काय किरेल?
\v 13 तुम्हू मन्हा गुरु व प्रभू केनु एने तुम्हू योग्य हि कारण मी तो हि
\v 14 तान केरता जर मी प्रभू व गुरु असून तुमरो पाय धुवील तर तुम्हू पुण एकमेकान पाय धोवणे जूइ मी तुम्राओगान मी एक उदाहरण आपील हि
\v 15 जानकेरता तुम्हू भी दिहराहे-यो तोज केरूह शकणार जे मी तुवाहेर्यो किरेल हि
\v 16 मी तुम्हू खेरो किथु एक नोकर आपनो मालिकाहारीन मोठू नाहं एने न संदेश आपणार मोठू हि ज्यान तुवाह मोकलील हि
\v 17 जर तुम्हू ज्याह वातु ओळखतेह हि व ताणहोस चालणु तर तुम्हू हुकेह हेथे
\v 18 मी तुम्हूहु आखान विषयाम किथी नाहं मी ताह ओळखणे ज्याह मी निवाडील हि (व हे पुण की यहुदा विश्वास हि) पुन मी ताह जानकेरता निवाडील हि की शास्त्राचे वचन खेरो एणेजुवी व ज्यान मारी रूटू खादल्यी तो मारविरूध एनो
\v 19 ऐवी ही घटना घेडाणेनपोयले मी तुम्हू जानकेरता किथे की तो मी हि
\v 20 मी तुम्हू खोरीज किथु की जो कूण मान्हा मोकलने ग्रहण करने तो मान्हा ग्रहण करने एने जो मान्हा ग्रहण करने तो ताह ग्रहण करने ज्यान मान्हा मोकलील हि
\v 21 हे केनेबादमाय येशु आत्म्यामाय व्याकुल एनो व साक्षी आपिल मी तुम्हू खेरो किथे, तुमरेमायरीन एक ओहलो हि की तो मन्हा धोका आपील देरावदे
\v 22 तेवी तान शिष्य एक दिहीरा देखाडहु लागिल ताह निश्चित एता नाहएता की तो कुणीनबारामाय बोलीह हि
\v 23 ताण एक शिष्य ताण आह्नी बोहील एतो ताह येशु खूब प्रेम केरतेन एतो
\v 24 तेवी शिमोन पेत्राने ईशारो किरील की पुसू की तो कूण एहू शकणे ज्यावीरूढ येशु बोलीह एतो
\v 25 येशून पोटताली शिष्याने ताह इहज ताण छातीपूर वाकून ताह फुसील , 'हे प्रभू तो कूण हि?'
\v 26 येशु ने उत्तर आपील , रोटान टुकडा वाटकामाय बुडाविन ज्याह मी आपाण्यू तोच हि ओवतो येशूने रोटान टुकडा वाटकामाय बुडावील व तो विसीन शिमोन इस्कोर्योत चा सोरो याहुदाला आपील
\v 27 जोहलोबी यहुदाने रोटान टुकडा लियेल तामाय सैतानाने वास किरील ओवतो येशूने ताह किइल , जे तू केरणे निकलील हि ते जेल्दी केर
\v 28 पुन ता जागापूर रोटुखाणेन बोहरेयीलमामरीन कुनीबी हे सोमोजनो नाहं येशूने हे का किइल
\v 29 कायबी विचार किरील की पौयशान थैली यान एती तान केरता येशु ताह किथी हि की वल्हाडन तिवार केरता काही आवश्यक सामग्री लीन आवु केव्ही केतालू एतो की गारीबांह काही आपील आपज्यू तान केरता यहुदाने रोटान टुकडा लियेल
\v 30 जेवण केरीलतांबाद तो तात्काळ निकलीन गियो ही रातीने टाइम एतो
\v 31 तो निकलीन जायीलनंतर येशूने केधा , 'माणहान सोरो ऐवी गौरवात आवां हि व ताण द्वारे परमेश्वरान गौरव एनो हि'
\v 32 जर ताहानद्वारे परमेश्वरान गौरव एनो हि तर परमेश्वर आपणे फायरीन ताह गौरव आपाण्यू व ताह गौरव जेल्दी ही आपाण्यू
\v 33 हे मारो पोटताली सोरांन, मी ऐवी जारीकुच टाइम तुवाहेर्यो हि तुम्हू माहु होदने व जोह्लो मी यहुदी अधिकारीन किइल एता , तोहोलो तुम्हू ता जागापूर आवहू शकत नाहं ता जागापूर मी जात हि, तोहोलोच तुम्हू पुण किथे
\v 34 मी तुम्हू नोवालो आज्ञा आपथु की तुम्हू एकमेका हे-यो प्रेम केरू जोह्लो मी तुम्हू प्रेम किरेल हि तोहोलोच तुमुबीही एकमेका हे-यो प्रेम केरू
\v 35 जर तुम्हू एकमेका हे-यो प्रेम केरुहू तेवी प्रत्येक जन ओलखिन लेती की तुम्हू मारा शिष्य हेथे
\v 36 शिमोन पेत्राने ताह फुसील , हे प्रभू, तू का जात हि? येशूने ताह उत्तर आपील , 'तू ऐवी मारपासान आवहू शकत नाहं पुन ओवतो तू मारपासान आवूह
\v 37 पेत्राने ताह फुसील , 'हे प्रभू, ऐवी मी तारो मारफासण का आवहू शकत नाहं? मी तर तारकेरता मारो जीव पुण आपील आपाण्यू
\v 38 येशूने उत्तर आपील , 'तू स्वतःन जीव आपाण्यू? मी तुवाह खेरो किथे की जो ताहवोर तू मन्हा तीन वारीन नकार आपाण्यू नाहं तो ताहवोर कुकडो आवरणार नाहं '.
\c 14
\p
\v 1 तुमरो मन गाबराय गीयू नाहा ; परमेश्वरापूर विश्वास मेलू एने मारपूर पुण विश्वास मेलू .
\v 2 मारो पित्यान गिर जादा रेणे तीजागेन हि, केध्दीह रेणी नाहती तर मी तुहा किइल , हि ; कारण मी तुमरो केरता जागो तियार करण्या केरता जाथू
\v 3 एने केध्दीह मी जाइन तुमरो केरता जागो तियार केरूह, तर ओवतो आवीन तुम्हू लेईन जाह किजी मी रेणे ताहरी तुम्हू पुण रेंय
\v 4 जांबी मी जाह हि तावालू सिडिक तुम्हू मालूम हि
\v 5 योना ने ताह किइल ,'' हे प्रभू, आमूह नाहं मालूम कि तू काहरी जात हि; तर '' रेस्तु किहीकाय मालूम रेहू?''
\v 6 येशूने ताह किइल , सिडिक एने सत्य एने जीवन मीच हि; मारो वचन पित्या उगे कुनुस जाहू नाहं
\v 7 केध्दीह तुम्हू मन्हा ओळखील हि , तर मारा पित्याला पुण ओळखील हि ; एने ऐवी ताह ओलकतेह , एने ताह देखताला पुण ''
\v 8 फिलीप ने ताह किइल ,'' हे प्रभू, पित्याला आम्हू देखाडीन आप, ज्याच आमरा केरता मोक्तास हि''
\v 9 येशूने ताह किइल ,'' हे फिलीप, मी ओलाक माय दिह तारिण तुमरो हाती हि, एने काय तू मन्हा नाहं ओळखतेह? ज्यान मन्हा देखील हि तान पित्याला देखाय हि तू का किथे कि पित्याला आम्हू देखाड?
\v 10 काय तू विश्वास नाहं केरतेन कि मी पित्या माय हि एने आबोक मारो माय हि वात मी तुवाह किथे, मारफायरीन नाहं केहू शकत, पुन पित्या मारो माय रेयीन तान काम करने
\v 11 मारो विश्वास केरू कि मी पित्या माय हि एने मी पित्या माय हि; नाहपून कामान कारणाने मारपुर विश्वास केरू
\v 12 मी तुमू खेरो खेरो किथे कि जो मारो उपेर विश्वास करने , हे कामे मी करने ते तो पुण केरूह, नाहं तर ताण पेक्षाबी काही कामे तो केरूह, काहाकाय मी पित्याफाय जाथू .
\v 13 जे काही तुम्हू मारो नावान मागू , तोज मी केरूह कि सोरो च्या द्वारे पितान गौरव एय
\v 14 केध्दीह तुम्हू मारो फायरीन मारो नावा केरीन काही मागू , तर मी ताह केरूह
\v 15 केध्दीह तुम्हू मारो उपेर प्रिती केरनु , तर मारो आज्ञाना पालू
\v 16 मी पित्याला विनंती केरूह, एने तो तुम्हू एक उन्जू मोदेत केरणार मोकलुहु कि तो आखावेल तुमरो हाती रेंय
\v 17 म्हणजे सत्याचा आत्मा, ज्याह जग ग्रहण नाहं केरू शकत, काहाकाय तो ताह दिखिह नाहं एने ताह, ओळखतेह ; तुम्हू ताह ओलकतेह , कारण तो तुमरो हाती रेणे , एने तो तुम्रेमाय रेंय
\v 18 मी तुम्हू अनाथ सोडणार नाहं ; मी तुमरो आह्नी आविह हि
\v 19 एने थोडोच टाइम रेयीन गीयी हि कि ओवतो जग मन्हा देखणार नाहं , पुन तुम्हू मन्हा देखणे ; ज्ञान केरता कि मी जीवतालो हि, तुम्हू पुण जीवतालो रेती
\v 20 ता एकदिह तुम्हू हे सुमजेहे कि मी आपनो पित्या हाती हि, एने तुम्हू कुणबी , एने मी तुम्रेमाय हि पित्या हाती हि, एने तुम्हू कुणबी , एने मी तुम्रेमाय हि
\v 21 ज्यान आह्नी मारी आज्ञा एने ते ताह देखणे , तोच मारो उपेर प्रीती करने ; एने जो मारपुर प्रीती करने एने मारो जीवाह ताण उपेर प्रगट केरूह''
\v 22 दया यहूदा जो हेल्ल्नी नाहं एतो , ताह कियेल,'' हे प्रभू, काय एयगियो कि तू आपनो जीवाह आमरा उपेर प्रगट केरणे देखी एने जगा नाहं?''
\v 23 येशूने ताह उत्तर आपील ,'' केध्दीह कूण मारपुर प्रीती करने तर तो मारो वचनामाय पालने , एने मारो आबोक ताण उपेर प्रीती केरूह एने मी ताण आह्नी आवी नाणी ताण आह्नी रेंय
\v 24 जो मारपुर प्रीती नाहं केरतेन , तो मारा वचन देखतालु नाह : एने जे वचन तुम्हू होमेलनू ते मारा नाहं तर पितान हि, ज्यान मन्हा मुकलेल
\v 25 आवो वातु मी तुमरो हाती रेतालान मी तुम्हू केदाली
\v 26 पुण मदतकेरणार म्हणजे पवित्र आत्मा ज्याह आबोक मारो नावामाय मोकलुहु , तो तुम्हू आखा वातु हिकाडू , एने जे काही मी तुम्हू केयेल हे आखा तुम्हू इआवीह केरीन आपूह
\v 27 मी तुम्हू शान्ति आपिन जाथू आपनी शान्ति तुम्हू आपथु; जोह्लो जगाम आपणु , मी तुम्हू नाहं आपतेन : तुमरो मन व्याकुल न एतो एने बिऊ मा
\v 28 तुम्हू होमलेल कि मी तुम्हू केयेल ,' मी जात हि, एने तुमरो आह्नी पोशा न्यावालो ' केध्दीह तुम्हू मारपुर प्रीती केरती तर आवो वातुकेरीन आनंदित एयगियो हि कि मी पित्या आह्नी जाह , काहाकाय आबोक मारो ताहरिण मोठू हि
\v 29 एने मी ज्ञान आवणेन पेलूच केयीन आपील हि, ताहेरया ते होवून जाह तेवी विश्वास केरू
\v 30 मी ऐवी तुमरो हाती जुलूम वातु नाहं केरुहू , आवो जेगामायवालो सरदार आविह हि मारपुर ताण अधिकार नाहं ;
\v 31 पुन हे ज्ञान केरता एता हि कि जग सोमजी कि मी आबाकपूर प्रेम करने , एने जोह्लो.
\c 15
\p
\v 1 खेरो द्राक्षावेल मी हि एने मारो आबुक माळी हि .
\v 2 जी डाल मारामाय हि एने फोल आपतेन नाहं तीह तो काटीन टाकथू एने जी डाल फोल आपीह ता डालखा तो कटिंग करने
\v 3 तुम्हू तर ता वचनामुळे जे मी तुम्हू किइल ऐवी तुम्हू शुद्ध हि
\v 4 तुमू कुणबी बोनावीन रीवू एने मी तुमरेमाय रेईन जोह्लो डाल जर वेलामाय नाहाएतो तर स्वतः ती फोल आपुह शकत नाहं तोहोलोच तुम्हू भी मारामाय रेहू नाहं तर फोल आपुह शकत नाहं
\v 5 मी द्राक्षांवेल हि, तुम्हू डालखा हि जो मारामाय रेणे एने मी तामाय तो जादाच फोल आपथु काहाकाय मारपूररीन आलेग एय काहीच केरूह शकत नाहं
\v 6 जर कूण मारामाय रेहू नाहं तर तो डालखीपूररीन टाकीन आपणेमाय आवथू एने वाटीन जाथू एने माणुह ताह टुलू केरीन आकठाम टाकीन जातेह एने ते पेटालीन जातेह
\v 7 जर तुम्हू मारामाय रेहू एने मारा वचन तुमरेमाय रेहू तर जे जुवी ते मांगा एने ते तुम्हू जुडी
\v 8 मारो आबाकने गौरव तानुच एता की तुम्हू खूब फोल लीन आवु ; तेविरीन तुम्हू मारा शिष्य बोनीह
\v 9 जोह्लो आबूक मारपुर प्रेम किरेल तोहोलोच मी तुमरेपोर प्रेम किरेल हि; मारो प्रेमामाय बोनावीन रीवू
\v 10 जर तुम्हू मारो आज्ञा मानणार तर मारो प्रेमामाय बोनावीन रेहू ; जोह्लो मी आपनो आबाकने आज्ञा मानणनये हि एने ताण प्रेमामाय बोनावीन रेणे
\v 11 मी ज्याह वातु तुम्हू जानकेरता कियेल हि की मारो आनंद तुम्रेमाय बोनावीन रेंय एने तूमरो आनंद पुरो एय
\v 12 मारी आज्ञा ही हि की जोह्लो मी तुमरेपोर प्रेम किरील हि तोहोलोच तुम्हू भी एक दिहरापुर प्रेम केरू
\v 13 ज्यापुररीन मोठू प्रेम कुणान नाहं की कूण आपनो जोडीदाराकेरिन आपणो जीव आपील आपाण्यू
\v 14 जी आज्ञा मी तुम्हू आपथु जर तुम्हू मानणार तर तुम्हू मारा हाती हेथे
\v 15 एविरीन मी तुम्हू सेवक केनार नाहं काहाकाय सेवकाचा मालूम नाह सोतू की ताण मालक काय करने ; मी तुम्हू हाती किइल हि काहाकाय ज्या वातु आपनो आबाफायरीन होमल्या ता आखा तुम्हू केयीन आपील
\v 16 तुम्हू मन्हा निवाडील नाहं तर मी तुम्हू निवाडील हिएने ठेरायेल की तुम्हू जाइन फोल लीन आवो एने तुमरो फोल टीकिन रेणेन जुवी की तुम्हू मारो नावान जे काही मार आबाफायरीन मागू तो तुम्हू देवाह
\v 17 आवो वातून आज्ञा मी तुम्हू तानकेरता आपथु की तुम्हू एकदिहरापूर प्रेम केरनु
\v 18 जर जग तुमरो दोष करने तर तुम्हू मालूम हि की तुमरो पेलूच मारहे-या पुण दोष किरील
\v 19 जर तुम्हू जेगान रेणा हि तर जग आपनेपुर प्रेम केरी हि पुण ज्यानकेरता की तुम्हू जेगान नाहं पुण मी तुम्हू जेगामाय निवाडील हि तामाय जग तुमरो दोष केरूह
\v 20 जी वात मी तुम्हू किइल एती सेवक आपनो मालकारीन मोठू नाहं ज्या या मेलू जर तान मारो तरास किरील तर तूमरो पुण द्वेष केरुहू ; जर तास मारो वातु मानील तर तुमरो पुण मानती
\v 21 पुण हे आखा काही मारो नावामुळे तुवाहेर्यो केरुहू कारण ता माणहा मोकलणारा ओळखतेह नाहं
\v 22 जर मी आवूह नाहरेने एने तुमरो बरोबर बोल्णु नाह तर ते पापी ठेरायेल नसतू; पुण ऐवी ताण काल्लूच निमितान पापानकेरता नाहं
\v 23 जो मारहे-या द्वेष करने तो मारो आबाहेरी पुण द्वेष मेलाणु
\v 24 जर मी तामाय ते काम किरेल नसतू जे कूण किरेल नाहं तर ते पापी ठेरना नसतू; पुण ऐवी तास माणहा व मारो आबाक दुईजानाह देखील व दुयुहे-या द्वेष किरील
\v 25 हे तानकेरता एयगियो की ते वचन पुरो एनेण जुवी जे ताण पवित्र शास्त्रामाय लिखील हि ताह मारहे-या उदईचुबी द्वेष किरील
\v 26 पुण ताहेरया एतो मोदेत केरणार आवूह ज्याह मी तुमरेहे-यो आबाफायरीन मोकलुह म्हणजे सेत्यान आत्मा जो परमेश्वराफायरीन आवथू तर तो मारो साक्ष हि
\v 27 एने तुमू पुण मारा साक्ष हेथे कारण तुम्हू सुरवातीरीन मारहे-या रेणा हि.
\c 16
\p
\v 1 जी वात मी तुमू ज्ञान केरता केदाली की तुमू उखालीन नाहा ;
\v 2 ओहलो टाइम आविह हि, कि जो कूण तुम्हू मारीन टाकील तो होमजी कि मी परमेश्वरान सेवा करने
\v 3 इही ते ज्ञानकेरता केरती कि तो पित्याहा ओळखतेह नाहं एने मन्हा नाहं मन्हा ओलकतेह
\v 4 पुन हि वात मी तुम्हू ज्ञान केरता केयेल , कि ताहरे ताण टाइम न्यावालो तेवी तुम्हू पेलूच केयेल एता
\v 5 पवित्र आत्म्यान कार्य मी आरंभापासून तुम्हू हि वात ज्ञान केरता नाहं केदाली कारण मी तुमरो हाती एतो पुण मी ताहेरया माणहा मोकलनारा उगे जाथू एने तुमरो मायरीन कुनुस मन्हा फुसतेन नाहं ,' तू का जाथो हि?
\v 6 पुन जी वात मी तुम्हू केदाली हि, ज्ञान केरता तुमरो मन शंका भोरीन गीयां हि
\v 7 तेबी मी तुम्हू खेरो किथू कि मारा जाणू तुमरो केरता हाजो हि, कारण केध्दीह मी जाहू नाहं तर तो मोदेत केरणार तुमरो उगे आवूह नाहं ; पुन केध्दीह मी जाह , तर ताह तुमरो उगे मोकलुहु
\v 8 तो आवीन जगाह पाप एने धार्मिकाच्या विषय माय हासकेरीन केरूह
\v 9 पाप्यान विषयाम ज्ञानकेरता की ते मारपुर विश्वास नाहं केरुहू ;
\v 10 एने खेरापणान विषयाम ज्ञान केरता की मी पित्या उगे जात हि, एने तुम्हू मन्हा पोशा देखणार नाह ;
\v 11 न्यायान विषयाम ज्ञान केरता की जेगान सरदार दोषी ठेरावील गियो हि
\v 12 आवां तुमरो हाती उन्जू जादा वातु केताला हि, पुन तुम्हू ऐवी ताह सहन नाहं केरूह शकणार
\v 13 पुन तो ताहेरया म्हणजे सत्याचा आत्मा आपुहू , तो तुम्हू आखा सत्यमाय सिडिक देखाडू , कारण तो आपनी एने आपनो फायरीन नाहं कारण जी होमेल तोच केय , एने आवणारा वातु तुम्हू केय
\v 14 तो मारा गौरव केरूह, कारण मारी मारो वातु विचमायरीन तुम्हू केय
\v 15 जे काही पितान हि, ते आखा मारा हि; ज्ञान केरता मी किइल कि तो मारो वातु मायरीन तुम्हू केह
\v 16 थोडच वेलामाईच तुम्हू मन्हा देखणार नाहं , एने ओवतो थोडच वेलामाईच मन्हा देखहु ''
\v 17 तेवी ताण कुण एक शिष्यांनी आपसामाय किइल , हे काय हि जे आमूह किथी हि' थोडच वेळाने मन्हा देखणे?' एने जे ज्ञान केरता की मी पित्या आह्नी जात हि?'
\v 18 तेवी तान कियेल'' हे थोडो टाइम , जे तो किथे, काय वात हि? आमूह मालूम नाहं की काय किथी हि''
\v 19 येशूने हे होमजाडीन की ते फुसहु इच्छिमाय, तान कियेल,'' काय तुम्हू आपसामाय मारी आवो वातु च्या विषयाम विचार रेणू ,' थोडच वेळाने तुम्हू मन्हा देखणार नाहं , एने ओवतो थोडच वेळाने मन्हा देखहु ,
\v 20 मी तुम्हू खेरो खेरो किथे कि तुम्हू रेडनु एने दुख केरती , पुन जग आनंद केरती ; तुम्हू दुख केरती पुण तुमरो दुख खुशीम बोदलीन जाह
\v 21 उदरणे टायीमा बायकू ला त्रास एणे , कारण तीन दुखान टाइम आवीन जातेह , पुन ती ताहेरया आतल्योसोरो जन्म आपीह , तर ता आनंदाच्या जगाम एक माणुह उत्पन्न एनो , ता वेला पोशा ऐर केर सेकेह नाहं
\v 22 ता प्रकारे तुम्हू एव्ही तेबी दुख हि, पुन मी तुम्हू पोशा मेलुह एने तुमरो मन खुशिसे बोरीन जातीमाय; एने तूमरो आनंद तुमरो फायरीन कूण सांडाळील लेहु नाहं
\v 23 ता एकदिह तुम्हू माहु काहीच फुसहू नाहं मी तुम्हू खेरो खेरो किथू , केध्दीह पित्या फायरीन काही मागू तर , तो मारो नावान तुम्हू आपुहू
\v 24 ऐवी ताहवोर तुम्हू मारो नावान काहीच मागाडील नाहं ; मांगती तर जुडी कारण तूमरो आनंद पुरो एईन जाय
\v 25 मी तुम्हू हि वात देखाडील माय कीयील हि, पुन तीस टाइम आविह हि कि मी तुम्हू दाखलामाय पोशा केनार नाहं , पुन उघडीन तुम्हू पित्यान बद्दल केह
\v 26 ज्या एकदिह तुम्हू मारो नावान मागू ; एने मी तुम्हू हे नाहं किथी कि मी तुमरीकेरता पित्याला विनंती केरूह;
\v 27 कारण आबोक तुमरेपोर प्रीती केरथू , ज्ञान केरता कि तुम्हू मारपुर प्रीती केरील एने हा पुण विश्वास किरील हि कि मी पित्याफायरीन आवूह हि
\v 28 मी पित्याफायरीन जगाम आवूह हि, मी पोशा जगाह सोडीन पित्याफाय जाथू ''
\v 29 ताण शिष्यांनी केयेल ,'' जुलूम एव्ही तेबी तू उघड किथी हि, दाखलामाय नाहं किथी
\v 30 ऐवी आमूह होमजाडीन गीयां हि कि तुवाह आखो काही मालूम हि, एने ताण जरुरत नाहं की कूण तुवाह काही फुसुहू ; याम विश्वास करने कि तू परमेश्वर फायरीन आवां हि'
\v 31 ज्यो होमलीन येशू ने ताह केयेल ,'' काय तुम्हू ऐवी विश्वास केरनु?
\v 32 देखू , तो टाइम आवी हि नापून आयेलहि कि तुम्हू आखा इकडे-तिकडे जाइन आपणो सिडिक लेती एने मन्हा एखालु सोडीन आपती; तेबी मी ऐखलो नाहं कारण आबोक मारो हाती हि
\v 33 मी जी वात तुम्हू ज्यानकेरता किइल कि तुम्हू कुणबी शान्ति जुडी जगाम तुम्हू क्लेश हि, पुण धीर धेरू मी जगाह जिंकील हि''.
\c 17
\p
\v 1 ज्याह वातू केनेबादमाय येशू आकाशाफाय देखीन कीयील जो मारो आबुक , ती टाईम आवी हि की आपणो सोरा गौरव प्रदान केर जानकेरता की तारो सोरो तारो गौरव केरूह शकेल .
\v 2 तू ताह योग्य आखा प्राणी जीवापोर अधिकार आपील हि की तो आखाह ज्याह तू ताह आपील हा सार्वकालिक जीवन आपुह शकेल
\v 3 अनंत जीवन हे हि की ते तारो एकमात्र खेरो परमेश्वर व येशू ख्रिस्तान ज्याह तू मोकलील हि ओलेख
\v 4 जे काम तू मन्हा आपील एता ते पुरो केरीन जगाम मी तुवाह गौरवी किरेल हि
\v 5 तान केरता तू पुण मन्हा गौरवी केर हे मारो आबूक , तोच गौरव मन्हा आप जो जगाच्या देखील तारहे-यो मन्हा प्राप्त एतो
\v 6 जेगामारीन जे माणहे तू मन्हा आपील हि मी ताह तारो नावान हिक किरील हि ते माणहे तारो एता पुन तू ताह मन्हा आपील हि व तास तारो वचनान पोहणे किरेल हि
\v 7 ऐवी ते ओलकतेह की प्रत्येक वस्तु जी तू मन्हा आपिल हि ती वस्तु तुवाफारीनुच आवी
\v 8 मी ताह तोच संदेश आपील एतो व तास ग्रहण किरेल हि ते निश्चय पूर्वक ओलकतेह की मी तुवाफायरीन आवूह हि एने ताह विश्वास एनो हि की तूच मन्हा मोकलील हि
\v 9 मी तानकेरता प्रार्थना केरिन हि, मी जगानकेरीन प्रार्थना केरिन नाहपुण तानकेरता करने ज्याह तू मन्हा आपील हि कारण ते तारो हि
\v 10 जे आखा काही मारा हि ते तारो हि व जे तारो हि ते मारा हि व ताणफायरीन मारो गौरव एनो हि
\v 11 मी ऐवी व होवटो टाइम जगाम नाहं पुन ते जगाम हि ऐवी मी तारहेर्यो आविह हि हे पवित्र आबोक आपनो ता नावान शक्तीकेरी तान रक्षा केर जे तू मन्हा आपील हि जानकेरता की जोह्लो तू व मी एक हि ते पुण एक एणेजुवी
\v 12 ताहेरया मी ताहेर्यो एतो मी तारो ता नावान शक्तीकेरी तान रक्षा केरील जे तू मन्हा आपील एता मी रक्षा केरील व तामायरीन कुणीनबी नष्ट एनो नाहं ज्यानशिवाय ताण जो नाशयेणेन पुत्र एतो जानकेरता की शास्त्राचे वचन खेरो एणेजुवी
\v 13 ऐवी मी तारहेर्यो आविह हि पुन ज्याह वातु मी आवो जगाम एतालून किथी हि जानकेरता ते आपनो हृदयाम मारो पुरो आनंद एहू शकणे
\v 14 मी तारो वचन ताह आपील हि पुन संसारान तापोर घीन केरील हि कारण ते सोवसारान नाहं जोह्लो मी आवो संसारान नाहं
\v 15 मी इही प्रार्थना केरतेन नाहं की तू ताह संसारामाय काढीन ले पुन हे की तू तान ता दुष्ट सैतानाफायरीन रक्षा केर
\v 16 ते सोवसारान नाहं तोहोलोच मी ज्याह संसारान नाहं
\v 17 सत्य के द्वारा तू तानकेरीन आपनो सेवाकेरता समर्पित केर तारो वचन खेरो हि
\v 18 जोह्लो तू मन्हा ज्याह जगाम मोकलील तोहोलोच मी यान जगाम मोकलील हि
\v 19 मी तानकेरता जीवाह तारकेरता समर्पित केरिन हि जानकेरता की ते पुण सत्यान द्वारे जीवाह तारो सेवाकेरता आफथू एणेजुवी
\v 20 पुन मी फक्त ताणकेरताच प्रार्थना केरिन नाहं तर तानकेरता पुण जे ताण संदेशाद्वारे मारपुर विश्वास केरती
\v 21 ते आखा एक एणेजुवी ते पुण आमरामाय एक एणेजुवी जानकेरता की जेगान विश्वास केरनु की मन्हा तू मोकलील हि
\v 22 जो गौरव तू मन्हा आपील हि मी ताह आपील हि जानकेरता की ते पुण तोहोलोच एक एणेजुवी जोह्लो आपु एक हेते
\v 23 मी तामाय रेंय व तू कुणबी रेहू , ज्यासे ते पुरो एकताल प्राप्त केरुहू व जग ओलखिन लेहु की तू मन्हा मोकलील हि व तू ताह तोहोलोच प्रेम किरेल हि जोह्लो तू मारपुर प्रेम किरेल हि
\v 24 हे मारो देवा , जे माणहे तू मन्हा आपील हि मारी इच्छा हि की जाहरी मी हि ताहरी तुम्हू ते पुण मारहे-या रिजी जानकेरता की ते पुण मारो गौरवाह देखहुं शकणार जो तू मन्हा आपील हि कारण ही सृष्टी बोनावनेन पेल तू मन्हा प्रेम किरेल हि
\v 25 हे खेरो आबूक , जग तुवाह ओळखतेह नाहं पुन मी तुवाह ओलखिल हि व मारा शिष्य ओलकतेह की तू मन्हा मोकलील हि
\v 26 मी फक्त तुमरीम नावान हिक किरील नाहं पुन मी ज्यान पुण हिक केरणे पुण लागाळ रेईन जानकेरता की जे प्रेम जे तू मारपुर देखाडील हि तामाय पुण एणेजुवी व मी पुण तामाय रेव.
\c 18
\p
\v 1 येशू आवो वात केयीन आपनो शिष्यान हाती किद्रोन खोदरीन पुरलेउखीर लेईन गियो ताहारी एक बोगीचो एतो ज्यामाय तो एने तान शिष्य गिया .
\v 2 ताह देरीन आपणार यहूदा पुण ती जागो मालूम एती , कारण येशू आपनो शिष्यांन हाती ताहारी जात एतो
\v 3 ताहेरया यहूदा, शिपाईन एक पलटण ला एने मुख्य याजक परुशी फायरीन डालखु लीन , फणस व बोला व हत्यारे लेईन ताहारी आवा
\v 4 तेवी येशू, ता आखा वातूह जी तापोर आवूह एती होमजाडीन, निकलील व ताह कियील, 'कुणबी होदतेन हि?''
\v 5 तास ताह उत्तर आपील , 'येशू नासरेथाह '' येशू ताह कियील, 'मी हि'' ताह देरीन आपणार यहूदा पुण ताण हाती उबरील एतो
\v 6 तो इही केनु , 'मी हि,'' तो पासाण हेरकीन जमिनीपोर पोडीन गीयां
\v 7 तेवी ताह पोशा ताह फुसील , 'तुम्हू कुणबी होदतेन हि'' ते कियेल, 'येशू नासरेथाह ''
\v 8 येशुनी उत्तर आपील , 'मी तर तुम्हू केईन आपील कि मीच हि, जर मन्हा होदतेन रेंय तर न्या जाहू दया''
\v 9 हे यानकेरीता एयगियो कि ते वचन पुरो एय जो तास केसेल एता : ज्याह तू मन्हा आपील तामारीन आत्यो एकाबी पुण नाहं टाकाईल ''
\v 10 तेवी शिमोन पेत्राने तलवार , जी ताण आह्नी एती , खेचणे व प्रमुख याजकान दासापूर चालाडीन ताण जेवल्यो कान काटीन टाकील ता दासान नाव मलख एता
\v 11 तेवी येशू पेत्राला कियील, 'आपनी तलवार म्यानामाय मेलील जो प्याला पिईन मन्हा आपील हि, काय मी ताह नाहं पीहू?''
\v 12 तेवी शिपाई व सरदार एने याहुदियान पलटणनि येशूह देरावीन बांधिन लीईल,
\v 13 एने पेल्ला ताह हन्नाफाय लेईन गीयां , कारण ता तो वर्षी प्रमुख याजक कायफान हाहरूक एतो
\v 14 हा तोच कयफा एतो , तानकेरता यहुदियाने मसलत आपिल एती कि आमरा माणहाकेरता एक माणहाह मरण हाजो हि
\v 15 शिमोन पेत्र व एक दिहरो शिष्य पुण येशून पासाण गीयां हा शिष्य प्रमुख याजकान ओलखातीन एतो , यानकेरीता तो येशू हाती प्रमुख याजकान वाडाम गियो ,
\v 16 पुण पेत्र बाहेर बायनामाय उबरील रेणू तेवी तो दिहरो शिष्य जो प्रमुख याजकान ओलखातीन एतो , बाहेर निकलील एने द्वारपालिकेला केयीन पेत्राला ऐवी माय लेईन आवां
\v 17 ता दासीने जी द्वारपालिका एती , पेत्राला कियेल , 'काय तू पुण आवो माणहान शिष्यामायरीन तर नाहं ना? तो कियील, 'मी नाहं हि''
\v 18 दास व पलटण थंडीनवजसे आखठो पेटाळीन उबरीयेल शेक लेतेन एता , एने पेत्रस पुण ताण हाती उबरील शेक लेतेन एतो
\v 19 तेवी प्रमुख याजकान येशूह ताण शिष्यान विषयी एने ताण शिक्षण विषयी विचार नुस केरील
\v 20 येशुनी ताह उत्तर आपील , 'मी जेगानओगान उगाडी वातु केरील ; आत्यो सभास्थानामाय व मंदिरामाय जाहारी आखा यहुदी एक्ठाच एता सर्वदा शिक्षण केरतेन व एखालामाय काहीच नाहं किइल
\v 21 तू मन्हा का फुसतेन हि? होमलेनारा विचार कि मी ताह काय किइल देखू, ताह मालूम हि कि आत्यो काय काय किइल
\v 22 तान ताहेरया हे किइल , तर शिपाई ज्यामरीन एकजाण जो आह्नी उबरील एतो , येशूह चापट मारीन कियील, 'काय तू प्रमुख याजकाह ओह्ला प्रकारे उत्तर आपथु?''
\v 23 येशुनी ताह उत्तर आपील , 'जर मी वाईट बोलनो, तर ता वाईटान साक्ष आप; पुण जर हाजो केयेल , तर मन्हा का देतेन हि?''
\v 24 हन्ना ताह बांधील कयफा प्रमुख याजकाफाय मोकलीन आपील
\v 25 शिमोन पेत्रस उबरीयेल रेयीन शेक लेतेन एता तेवी तास ताह कियेल, 'काय तू पुण ता शिष्यामाय तर नाहं?'' तो नाकार कियील, 'मी नाहं हि''
\v 26 प्रमुख याजकान दासाफायरीन एक, जो ताण परिवार मायरीन एतो ज्यान कान पेत्राने काटीन टाकील एता कियील, 'काय मी तुवाह ताण हाती बागाम नाहं देखिल?''
\v 27 पेत्रस नी पोशा नकार किरील , एने चालूच कुकडो आयडील
\v 28 तेवी ते येशूह कयफा जागेरीन काचेरीमाय लीन गीयां , एने वेगीस ची टाइम एती पुण ते कचेरीन आहणे नाहं गीयां कारण अशुद्ध एय केरिन पुण वल्हाडणान खावणार केरूह शकणार
\v 29 तेवी पिलात ताण आह्नी बाहेर निकलीन आवां व कियील, 'तुम्हू आवो माणहापूर कायताहा वातून आरोप लागाळ हि?''
\v 30 तां ताह उत्तर आपील , 'जर तो दुष्कर्मी नाहं येतो तर आमु ताह तारो आथाम नाहं स्वाधीन किरेल हि ''
\v 31 पिलात ताह कियील, 'तुमुच ज्याह लीन जाइन आपनो रितीन होस ताण न्याय ठेरेल'' यहुदी ताह कियेल, 'आमूह अधिकार नाहं कि कुणान जीव लेहु ''
\v 32 ज्यो यानकेरीता एयगियो कि येशून ती वात पुरो होवो कि जी ताह हे आकारो आपतेलीन किइल एती कि ताण जीव कोहलो जाहू
\v 33 तेवी पिलात पोशा कचेरीफाय गियो , एने येशूह हादाडीन ताह फुसील , 'कारण यहुदिमाय राजा हि?''
\v 34 येशुनी उत्तर आपील , 'काय तू हि वात आपनो फायरीन किथी हि कि दिहरान मारो विषयी तुवाह हे किइल हि?''
\v 35 पिलाताने उत्तर आपील , 'काय मी यहूदा हि? तारीच जातींनी व मुख्य याजकाकेरिन मन्हा तुवाह मारा आथे स्वाधीन किरेल हि, तू काय किरेल हि?''
\v 36 येशुनी उत्तर आपील , मारो राज्य आवो जेगान नाहं ; जर मोठलो राष्ट्र आवो जेगान एतो , तर मारा शिपायांनी लेढाई केरूह कि मी यहुदीयान आथे स्वाधीन नाह एनो ; पुण मारा राष्ट्र ओरोस नाहं ''
\v 37 पिलात ताह कियील, 'तर काय तू राजा हि?'' येशुनी उत्तर आपील , 'तू किथे कि मी राजा हि मी आवो केरता जन्म लियेल व यानकेरीता जगाम आवूह हि कि सेत्यान साक्ष आपुह जो कूण सेत्यान हि तो मारो शब्द होमलथू ''
\v 38 पिलात ताह कियील, 'सत्य काय हि?'' हे केयीन तो पोशा यहुदियावुगे निकलीन गियो एने ताह कियील, मी तर ताफायरीन केध्दीह दोष नाहं लेतेन
\v 39 पुन तुमरी हि रीतीरिवाज हि कि मी वल्हाडनमाय मी तुमरीकेरता एक माणहा सोडीन आपथु सेवट : काय तुम्हू मालूम हि कि मी तुमरीकेरता यहुदियाचा राजाह सोडीन आपुह?''
\v 40 तेवी तास पोशा आयडीन कियील, 'ज्याह मां , पुण आमरेकेरता बरब्बाह सोडीन द्या'' एने बरब्बा लुटारू एतो.
\c 19
\p
\v 1 ज्यापूर पिलातान येशूह चापका मारेल .
\v 2 शिपायांनी काटान मुकुट एकटाळीन मुंडीपोर मिलील्तान ताह जामण्यो फाडका ताह पेरावील
\v 3 एने तानआहने आवीन केणेंन लागिल, 'अहो यहुद्यांन राजा नमस्कार, एने ताह थापू पुण देईल
\v 4 तेवी पिलातान पोशा बाहेर निकलीन माणहाह किइल , 'देखू, मी ताह तुमरेहे-यो बाहेर पोशा लावथू ; म्हणजे तुम्हू समजी की मन्हा यामाय काहीच दोष सापडेल नाहं '
\v 5 तेवी येशु काटान मुकुट एने जामण्यो फाडका पेरीन बाहेर आवां एने पिलातान ताह किइल , 'देखू, हा माणहे! '
\v 6 ताहे-या मुख्य याजक एने तान शिपायांनी ताह देखील तेवी आयडीन किइल , ज्या क्रूसापोर चेडाउ , क्रुसापोर चेडाउ! पिलातान ताह किइल , तुम्हू च ताह लीन क्रुसापोर चेडाउ कारण ज्याम मारो काहीच दोष देखाणे नाहं
\v 7 यहुदी ज्यान उत्तर आपील , एने ता नियमानहोस तो मारीन टाकणेन योग्य हि कारण तान जीवाह परमेश्वरान पुत्र बोनाईल
\v 8 ताहे-यो पिलातान ज्याह वातु होमल्या तर उंजू जादा बिईल
\v 9 एने ओवतो राजदेरबाराम गियो एने येशूह किइल , 'तू कावालु हि?' पुण येशूने ताह काहीच उत्तर आपील नाहं
\v 10 ज्यापूर पिलातान ताह किइल , मारहे-या का बोलीह नाहं? काय तुवाह मालूम नाहं की तुवाह सोडीन आपणेन अधिकार मन्हा हि
\v 11 येशूने उत्तर आपील , जर उपेरीन आपील नसतू, तर तारो मारपुर काहीच अधिकार रेणू नसते तामुळे ज्यान मन्हा तारो आथाम देरावीन आपील हि तान पाप जादा हि
\v 12 ज्यापोररीन पिलातान ताह सोडीन आपणेन ठेरायेल पुण यहुदी आयडीन आयडीन किइल , जर तू ज्याह सोडीन आपाण्यू तर तारी सेवा कैसराकडे नाहं जो कूण जीवाह राजा बनवणे तो कैसरन विरुद्ध जाथू
\v 13 ज्याह वातु होम्लीन पिलात येशूह बाहेर लीन आवां एने ता जागीपोर ओटलो एतो जो ईब्रानी भाषाम शब्बाथान केनु एने ताहरी न्यायासणापूर बोहील
\v 14 हा वल्हांडण तिवारान तीयारीन दिह एतो एने सहाव्या तासा सुमारास एतो तेवी तान यहुद्याना किइल , 'देखू, तूमरो राजा'
\v 15 पुण ते आयळील , 'लीन जा! लीन जा! ताह क्रुसापोर चेडाउ! ' पिलातान ताह किइल , 'काय मी तुमरो राजाह क्रूसापोर चेढावूहू?' मुख्य याजकाने उत्तर आपील कैसराहा सोडीन आमारो दिहरो राजा नाहं
\v 16 तेवी तास ताह तान आथाम होपीन आपील म्हणजे तो क्रूसापोर चेढाविन जाहू
\v 17 तेवी ते येशूह लीन गीयां एने तो आपणो क्रूस विसीन ता ठीकानोपूर बाहेर गियो जी खोपडीन ठिकाण केताला एने ईब्रानी माय 'गुलगुथा' किईल जातेह
\v 18 ताहारी तास ताह एने ताहेऱ्यो दुय माणहा क्रूसापोर चेढ़ाइल एकास जीउखीर एने दिहीराह ता बाजूमाय एने येशूह माय
\v 19 पिलातान एक दोषपत्र लेखीन क्रूसापोर लागाडील आपील एने तामाय हे लेखील एता , 'नासरेथ चा येशु यहुद्यांन राजा'
\v 20 हे दोष पत्र जुलूम यहुदी वाचील , तो ठिकाण जाहरी येशूह क्रूसापूर चेढ़ाइल एतो नगरान आहणे एता ; एने पत्र ईब्रानी , लातिनी , एने युनानी माय लिखील एता
\v 21 तेवी यहुद्यांन मुख्य याजकान पिलातला किइल याहुद्याचा राजा मां लिखू पुण इही लिख की ताह किइल मी याहुद्याचा राजा हि
\v 22 पिलातान उत्तर आपील मी जे लेखीन आपील म्हणजे लेखीन आपील
\v 23 ताहे-यो शिपाई येशूह क्रूसापोर चेढाविन इयेलपूर तान फाडका लीन तान चार भाग किरेल प्रत्येक सैनिकाकेरता एक भाग एने झगा पुण लियेल पुण झगा हिवेल नाहएतो पुण उपेरीन बुयवूर तियार गुंथिल एतो
\v 24 तामुळे तास आपसामाय किइल , आपु ज्या फाडनु नाहं पुण ज्यापूर चिठी टाकू की हा कुणीन एय हे आवो केरता एयगियो की पवित्र शास्त्रामाय जे लिखील एता ते पुरो एणेजुवी, 'तास मारा फाडका आपसामाय वाटीन लीईल, एने मारो फाडकापूर चिठी टाकील '
\v 25 केरिन शिपायांनी तोहोलोच किरेल येशून क्रूसानआहने ताण आहाख एने तीन बोणिक व क्लोपान बायकू मरिया एने मरिया माग्द्लीनी उभा एता
\v 26 ताहे-यो येशूने आपनी आहाख एने ता शिष्यांना यापोर तो प्रेम केरहू आह्नी उबरीयेल एईच देखील तेवी आपनो आईक किइल , 'हे बायकू , देखू, हा तारो सोरो हि'
\v 27 तेवी तान शिष्यामाय किइल , 'ही तारी आहाख हि,' एने ता टायमापुरीन शिष्य तीह आपनो गिर लीन गियो
\v 28 यानबादमाय येशूने समजील की ऐवी आखा पुरो एयगियो हि तामुळे पवित्र शास्त्रामाय जे किइल हि, ते पुरो एनेण जुवी केरिन किइल , 'मी तिह्ल्यो हि'
\v 29 ताहारी आबा बोरीन मोलेल एक खाम्बला एता केरिन तान स्पंज आंबामाय बुडाविन ते स्पंज जुफापोर मेलीन ताण मुयापूर लागाडील
\v 30 ताहे-यो येशूने तो आबा लियेल , तेवी किइल , 'पुरो एय गियो , एने मुंडे बुंदे केरीन जीव सोडीन आपील '
\v 31 ज्यानकेरता की तो तीयारीन दिह एतो यहुदी पिलातला विनंती केरील तान पाय मुड्नेन एने बुंदे उतारनेन हि म्हणजे ते सोब्बाथान एकदिह क्रूसापोर रेहू नाहं कारण तो सोब्बाथान दिह मोठू दिह एतो
\v 32 केरिन शिपायांनी आवीन ता माणहामायरीन पोयलान पाय मुडणे ; एने ओवतो दिहरान पुण जो तान बरोबर वधस्तंभ चेढाविल एतो
\v 33 पुण ताहे-यो आवीन देखील की तो मारीन गियो हि केरिन तान पाय मुडणे नाहं
\v 34 पुण शिपायामाय एकजाण ताह भोरशाकेरीन ताण पाहलामाय बोदलो एने ताण मायरीन चालूच रक्त व पाणी निकेलना
\v 35 ज्यान हे देखील तान हे साक्ष आपिल हि एने तान साक्ष खेरो हि एने ताह मालूम हि की तो खेरीच किथे की तुम्हू पुण विश्वास मेलठोन
\v 36 ज्याह वातू ज्यानकेरता एईल की पवित्र शास्त्रामाय जे किइल हि ते पुरो एणेजुवी, 'तान काल्लोज आड मुडणे जाहू नाहं '
\v 37 पोशा एक जागीपोर इही लिखील हि ताह तानकेरता कुरील तापोर तो नेजर केरुहू
\v 38 ज्या वातूबादमाय अरीमतीयान योसेफान जो येशुन शिष्य एतो पुण यहुद्यांन भयामुळे ता वातूह लीकाडीन मेलने होतापिलातला विनंती केरील की काय तो येशून शरीराह लीन जाइन शकणे पिलातान ताण विनंती होमेल्नी , एने तो आवीन तान डील लीन गियो
\v 39 निकदेमास पुण जो पेल्लो येशुहेऱ्यो राती गियो एतोतो गेंध रूह एने अगरु तान सुमारे शंभर एखठा लीन आवां
\v 40 तेवी तास येशून शरीराह लीईल एने यहुद्यांन बुजणू करीन रीतीप्रमाणे ताह हाजोगेंध द्रव्याबराबुर बुजील फाडकाम ,
\v 41 ता जागे जाहरी येशूह क्रूसापोर चेढ़ाइल एतो तामाय एक बोगीचो एतो तामाय एक माहाण एती तिमाय केविज कोणीही मिलील नाहएता
\v 42 तामुळे यहुद्यांन तीयारुच दिह हिताम तास येशूह तामाय मिलील; कारण ती माहाण आह्नी एती.
\c 20
\p
\v 1 आठवड्यान पेल्ला एक दिह मरियम मग्दालिनी देगडाह कबरेहे-योरीन हेरकेल दिखील .
\v 2 तेवी ती नाहागिई एने शिमोन पेत्र एने दिहरा शिष्या उगे जापोर येशू प्रीती केरतेन एतो , आवीन किईल ,'' ते प्रभूला माहणे मायरीन काढीन लेईन गीयां हि, मन्हा नाहं मालूम कि ताह का लेईन गीयां हि''
\v 3 तेवी पेत्र एने दिहरो शिष्य निकलीन माहणे उगे गीयां
\v 4 ते दुय हातेच धोवडीन एता , पुन दिहरो शिष्य पेत्रान पुण ओगान जाइन कबरेफाय पेलोस पोचणु;
\v 5 एने डोंगुवोलीन बुंदे फाडका पुढील देखील, तेबी तो आह्नी गियो नाहं
\v 6 तेवी शिमोन पेत्र ताण पासाण पासाण पोचील , एने माहणे माय गीयां एने फडका पुढील देखील;
\v 7 एने तो फाडका ताण मुंडाह जो बाधील एतो , फाडकामाय हाती पुळील नाहं , पुन अलेग केरीन एक जागीपोर वेटालीन पुळील एतो
\v 8 तेवी दिहरो शिष्य पुण जो कबरीपर पेलूच पोचुज एतो , आत गियो एने देखीन विश्वास किरील
\v 9 ते तर ऐवी ताहवोर पवित्र शास्त्रान वातु होमजील नाहं कि ताह मुरील मायरीन जीवतालू एणेजुवी लागी
\v 10 तेवी ते शिष्य आपनो गिर निकलीन गीयां
\v 11 पुन मरिया रेडतेन रेडतेन माहनांन बाहेरुच उभी रेणी, एने रेडतेन रेडतेन माहणे उगे डोंगुवोलीन ,
\v 12 दुय स्वर्ग दूतांना शुभ फाडका पेरीन एकास मुंडे आह्नी व एकास पाया आह्नी बुहील देखील, जाहारी येशू चे डील मिलील एता
\v 13 तास तीह केयेल ,'' हे सोरी , तू का रेडतेन हि?'' ती ताह किईल ,'' ते मारो प्रभूला विसीन लेईन गीयां एने मन्हा मालूम नाहं कि ताह कुठ मिलील हि''
\v 14 हे केईन ती पासाण वोलनी एने येशूह उबरील रीयेल देखाणो , पुण ओळखील नाहं कि तो येशू हि
\v 15 येशूने तीह केयेल ,' हे सोरी तू का रेडतेच? कोणीही होदतेन हि?'' तिने माळी होमजाडीन ताह केयेल ,'' हे महाराज, केध्दीह तू उखीलील रेंय तर मन्हा किजी कि ताह कां मिलील हि, एने मी ताह लेईन जाह ''
\v 16 येशूने तीह केयेल ,'' मरिया! '' ती पासाण वोलीन ताह ईब्री माय बोलिल ,'' रब्बुनी! '' अर्थात ' हे गुरुजी,
\v 17 येशूने तीह केयेल ,'' मन्हा आथ लागाडू मां , कारण मी ऐवी ताहवोर पित्या आह्नी उपेर नाहं जाईल , पुन मारो बाहकवुगी जाइन ताह केईन आप, कि मी आपणो आबोक एने तूमरो आबोक एने आपणो परमेश्वर एने तुमरो परमेश्वराउखेर उपेर जात हि''
\v 18 मरियम माग्दलीयाला जाइन शिष्यांना केयेल '' मी प्रभूला देखील, एने तान मन्हा हि वात केदाली ''
\v 19 ज्या एकदिह जो हापतान पेल्लो दिह एतो , बाजपुरने टाईम तावाला बायणो जांबी शिष्य
\v 20 ही, यहुदिन बियीन बंद एता , तेवी येशू आवां एने तान माय जाइन उबरील रेयीन केयेल ,'' तुम्हू शान्ति ओहलो ''
\v 21 एने हे केईन तान आपणो आथ एने आपणा पाय ताह देखाडील तेवी शिष्य प्रभूला देखीन खुशीमाय एय गिया .
\v 22 येशूने पोशा ताह केयेल ,'' तुम्हू शान्ति ओहलो ; जोह्लो आपणा माणहा मुकलेल हि, तोहोलोच मी पुण तुम्हू मोखलेल ''
\v 23 हे बोलीन तान तान उपेर फुंकणे एने ताह केयेल ,'' पवित्र आत्मा ली
\v 24 पुन बारा जाणांह मायरीन एक म्हणजे थोमा जो दिदुम- मांल्याजाने, ताहे-यो आवां तर तान नाहं एतो
\v 25 ताहे-यो दिहरा शिष्य केणेंन लागिल,'' आमु प्रभूला देखील हि,'' तेवी तान ताह किइल ,'' जो ताहवोर मी ताण एता तापूर माय खिल्या ची निशानी देखणार नाहं , एने खिल्या च्या निशानी उपेर आगल्यो रीगाडीन देखू , एने ताण पाहलामाय आपणो आथ पेरावणार नाहं , ताहउर मी विश्वास केरुहू नाहं ''
\v 26 आठ दिह ओवतो तान शिष्य पोशा गेराम एता एने थोमा ज्यान आह्नी एतो ; बंद एता , तेवी येशू आवां एने ताण माय उबरीयेल रेयीन केयेल ,'' तुम्हू शान्ति ओहलो ''
\v 27 ताहे-यो ताह थोमाह केयेल ,'' तारो आगल्यो ईथ आवीन मारो आथाह देखू एने आपणो आथ आवीन मारो पाहलामाय रीगाड, एने अविश्वासू नाहं विश्वासू बोंद'
\v 28 हे होयलू थोमाने उत्तर आपील ,'' हे मारो प्रभू' हे मारो परमेश्वर! ''
\v 29 येशूने ताह केयेल ,'' तू मन्हा देखू हि, काय ज्ञान केरता विश्वास किरील हि? धन्य ते हि तानकेरता मन्हा देखू नाहं तास विश्वास किरील ''
\v 30 येशूने उंजू जुलूम चिन्ह शिष्या सुमोर देखाडील , जे आवो पुस्तिका माय लिखील गीयां नाहं ;
\v 31 पुन हे ज्ञान केरता लिखील गीयां हि कि तुम्हू विश्वास केरुका येशूच परमेश्वरान पुत्र ख्रिस्त हि, एने विश्वास केरीन ताण नावान जीवन मिलावू .
\c 21
\p
\v 1 ओवतो तीबिरीयान समुद्राआहनी येशूने आपनो शिष्याओगान पोशो स्वतःहा प्रगट किरेल तान स्वतःहा ज्यानहोस प्रगट किरेल .
\v 2 शिमोन पेत्र, थोमा (जो दिदुम केतेह एता ), गालीलामायवाला काना न्यावाला नथनेल , जब्दीन सोरा व ताण शिष्या दिहरा दुयू जन हे एक्ठाच जमाना येतो,
\v 3 शिमोन पेत्राने ताह किइल , मी मासा धेरनेन जात हि, ते ताह कियेल, आमु पुण तारहे-यो आविह हि, तेवी ते ताहेऱ्यो गीयां व नाविम जाइन बोह्ना पुन ता राती ते काहीच देरू शकले नाहं
\v 4 एविवूर वेगीस एनी एती तेवी येशु मेरापूर उबरील रेणू पुन शिष्यांनी ताह ओळखील नाहं की तो येशु हि
\v 5 ओवतो येशु ने ताह किइल , सोरांन, तुमरेहे-यो काही मासा हि? तास उत्तर आपील नाहं
\v 6 ओवतो तान किईल , 'नाविन डाख-यो भागाम जालो टाकु तर तुम्हू काही जुडी' तेवी तास जालो टाकील पुन जुलूम मासाकेरिन ते जालाह पोशा ताफायरीन खेचेल जात नाहएता
\v 7 ओवतो येशुन पोटने शिष्य पेत्राने किइल , 'हा तर प्रभू हि, ताहे-यो शिमोनान हे होमलील की तो प्रभू हि तेवी तान आपणा बाहेर फाडका पेरेल व पाण्यामाय उडी मारना कारण तो उघडा एतो
\v 8 पुन दिहरा शिष्य माणहे बोल्या जालाह खेचयू मेरापूर आवा (कारण ते धेरतीहे-योहीन शेटो नाहएता ते शंभर मीटर सेटो एता )
\v 9 तेवी ते मेरापूर आवा तास ता जागापूर हेलगतालो एईच किईल आकटो देखील, तापूर मासा व रूटू भूजनेनकेरता मिलील एता
\v 10 येशूने ताह किईल , 'तुम्हू जे ऐवी मासा धीरील हि, तामायरीन काही लीन आवो
\v 11 ओवतो शिमोन पेत्र नावीपोर गियो व मोटला माशांनी भूरील जालो मेरापूर खेचील जालामाय ओलोक मासा एता तेबी जालो फाटनो नाहं
\v 12 येशूने ताह किइल , 'याहारू आवो , व जेवण केरू' ताण शिष्यामायरीन कुणीन ही ईम्मुत आवां नाहं की ताह फुसणे जुवी , तू कूण हि? कारण तास ओलखिल एता की तो प्रभू हि
\v 13 येशु ओगान गियो व तान रूटू लीईल व ताह आपिल व ओह्लास मासा पुण आपील
\v 14 एविवूर ही तिसरी टाइम एती जेवी येशु मरनेननंतर जीवतालू इयेलपूर आपनो शिष्याओगान तो प्रकट एनो
\v 15 ओवतो ताहे-यो तान जेवण एय गियो तेवी येशु ने पेत्राला किईल , 'योहानान सोरा शिमोन , जोलाक प्रेम हे मारपुर केरनु काय तू ताणओंगानरीन होवटो प्रेम मारपुर करने? पेत्राने येशूह किईल , होव , प्रभू, तुवाह मालूम हि की तारपोर प्रेम करने येशु ने पेत्राला किईल , मारी पाठडा चार
\v 16 तो ताह दिहीरीवार कियील, 'योहानान सोरा शिमोन , काय तू मारपुर प्रेम करने? पेत्राने येशूह किईल , होव प्रभू, तुवाह मालूम हि की तारपोर प्रेम करने येशु ने पेत्राला किईल , 'मारो मेंढरान राखवाली केर '
\v 17 येशु पेत्राला पोशो कियील, योहानान सोरा शिमोन , काय तू मारपुर प्रेम करने? तेवी पेत्र जादा नाराज एनो की येशूने ताह तिस-यांदा फुसील , काय तू मारपुर प्रेम करने? तेवी पेत्राने येशूह किईल , 'हे प्रभू, तुवाह आखा काही मालूम हि, तुवाह मालूम हि की मी तारपोर मी प्रेम करने येशु ने ताह किईल , 'मारो मेंढराह चार'
\v 18 मी तुवाह खेरो किथे, ताहे-यो तू जुवान एतो तेवी तू आपनो कोमराह रुमाल बांधिन जाहारी इच्छा एति ताजागेन जात एतो पुन ताहे-यो तू डावाला एय तेवी आथ सेटो केरुहू व कूण दिहरो तारो कोमरोह रुमाल बांधिन ज्याडगी तू जाहू नाहएतो ता जागापूर तुवाह लीन जाहू
\v 19 (तान हे देखाळण्यापूररीन किइल की तो कायतान होस मृत्युसे परमेश्वरान गौरव केरुहू ) ओलोक केयीन तान ताह किइल मारो पासाण आव
\v 20 पेत्राने पासाण वोलीन देखील की जो शिष्य ज्यापूर येशु प्रेम केरतेन एतो तो ताण पासाण आविह हि (हा तोच एतो ज्यान जेवण केरतेन येतो येशून छातीपूर वाकून फुसील एता हे प्रभू तो कूण हि? जो तुवाह धोकामाय धेराविले तो?
\v 21 ताहे-यो पेत्राने ताह देखील, तेवी तो येशूह कियील, हे प्रभू, यान काय एय?
\v 22 येशूने ताह किईल , 'जर मारी इच्छा रेंय ताहउर तान न्याहीरीज रोवु तर तुवाह तान काय? तू मारो पासाण आव
\v 23 ज्यानहोस ही वात बायाकामाय इह्केरीन प्रकारे प्रचार एनो की तो शिष्य मारणार नाहं येशूने हे किइल नाहं की तो मारणार नाहं पुन हे किईल एता , की जर मारी ईच्छा रेंय तर जेवीपूर मी पोशा आवूह, हा न्याहीरीज रिजी तर तुवाह तान काय?
\v 24 जोस तो शिष्य हि जो ता वातु विषयी साक्ष आपथु व तानकेरता हे लेखील हेथे आमूह मालूम हि की तान साक्ष खेरो हि
\v 25 येशु ने उंजू जादा कामे केरील हेथे जर एक-एक केरीन ते आखा लेखील हि तर मी विचार करने की ते पुस्तक ओलोक एय गियो हि की आखा जमिनीपोर तो होमाना नसतू.
