\id LUK
\ide UTF -8
\rem Copyright Information: Creative Commons Attribution: ShareAlike 40 License
\h लूका
\toc1 लूका यांनी लिहिलेले चांगली बातमी
\toc2 लूका
\toc3 लूका
\mt1 LUKE
\mt2 लूका
\c 1
\p
\v 1 जादा माणहान ता वातील खात्री लेखणेन आपनो आथाम लीईल जे आमरा माय गेडनो हि
\v 2 सारख्या तान वातु ज्या आमूह माणहाफायरीन जुडील हि तानकेरता ज्याह वातु सुरवातीरीन देखेल एता एने जे वचनान सेवक एता
\v 3 तामुळे अहो सन्मानाचे योग्य थियपिला सुरवातीरीन ज्याह आखा वातु सावधानी पूर्वक एने बरोबर होदणे केरीन मन्हा हे हाजो समजील की मी पुण तुवा क्रमाने लिखू
\v 4 केरीन तू आवो वातु निश्चितपणे सेमजीन ले ज्यान तुवाह शिक्षण जुडील हि
\v 5 याहुदयान राजा हेरोदाच्या टाईम जख-या नावान एक याजक एतो जो अबियान वर्गामायवालो एतो एने ताण लाडीन नाव एलीशीबा एता जी अहोरोनान कुळामाय वालो एती
\v 6 ते दुयू परमेश्वरान राज्यातम धार्मिक एता तान चालचालणूक परमेश्वरान विधीने व आग्येम निर्दोष एता
\v 7 तान काहीच सोरो नाहएता कारण अलीशिबा वांझ एती एने दुयू डावाला एयगियो एता
\v 8 इही एयगियो की तो आपनो वर्गांन नंबर आवां तेवी परमेश्वराओगान लेविन काम केरतेन एतो
\v 9 तर लेविन रितीन होस तो चिठी टाकीन निवडणेमाय आवां की परमेश्वरान मंदिरामाय जाइन धुण पेटाळणे
\v 10 धुण पेटाळणेन टाईम आखा माणुह बाहेर उबरीयेल रेयीन प्रार्थना केरतेन एता
\v 11 एने ताह धुपाच्या वेदिन जेवडीउगे परमेश्वरान एक स्वर्गदूत उबरील रीयेल देखानो
\v 12 ताह देखीन जख-या बियीन गियो एने भयभीत एनो
\v 13 पुण स्वर्गदूताने ताह किइल , हे जख-या भयभीत एहू मां कारण तारी प्रार्थना होमेलनेमाय आवी हि तारी लाडी एलीशीबा पासून तुवाह एक सोरो एय एने तू तान नाव योहान मेलणेन
\v 14 तुवाह आनंद व ख़ुशी वाटहु एने ताण जेल्मान एकदिह खूब माणुह आनंद केरुहू
\v 15 कारण प्रभूचने दृष्टीम तो मोठू एय तो द्राक्ष रूह एने मदद्यय पिनार नाहएने आपनो आईकने पेटामाय तो पवित्र आत्मामाय जादा एईन जाहू
\v 16 तो इस्राएलान सोरामायरीन तर कोल्लाकतेबी तो आपनो प्रभू परमेश्वराउखेर लीन आवूह
\v 17 एने तो ताण ओगान ओगान एलीयान आत्म्यामाय व सामर्थ्या माय बोरीन चालती की आबाकने हृदय सोरा सोराफाय लीन आवूह एने आज्ञा न मानणाराह धर्मिकान वाटीपूर लीन आवूह जोकेरिन तो प्रभूकेरता योग्य ओहलो प्रजा तियार केरुहू
\v 18 जख-यान स्वर्गदूताह फुसील मी ज्याह कायतापूररीन होमजू शकणे? कारण मी तर डावाला हि मारी लाडी पुण डावाली हि
\v 19 स्वर्ग दूताने उत्तर आपील 'मी गब्रिएल हि जो परमेश्वरान सुमोर उबरीयेल रेणे मन्हा तानकेरता मोकलील हि की मी तारो बरोबर बोलहू एने ही संदेश केहू
\v 20 देखू, ज्या दिहावोर ही वात पुरो एता नाहं तू मुक्का रेहू एने बोलहू शकणार नाहं कारण तू मारो वातुपोर विश्वास किरील नाहं जी योग्य टाईम पुरो एय
\v 21 माणुह जख-यान वाट दिखिह एता एने ताह आश्चर्य लागणे एता की ताह मंदिरामाय ओलोक टाइम काहा लागत हि?
\v 22 पुण ताहेरया तो बाहेर आवां तेवी तो केहू शकील नाहं एने ते समजून गीयां की मंदिरामाय ताह काही तेबी दर्शन जुडील हि तो खून केरीन देखाडीन रेणू एने मुक्काच रेणू
\v 23 एने इही एयगियो की ताहेरया तान लेविन काम पुरो एयगियो तेवी तो आपनो गिर गियो
\v 24 आवो दिहाबादमाय ताण लाडी एलीशीबा पेटावाली रेणी एने तिने हे केयीन स्वतःला पाच मोरना लीकाडीन मिलना
\v 25 ता दिहामाय मारपुर कृपा दृष्टी केरीन माणहामाय मारी बदनामी शेटो केरनेकेरताच प्रभू परमेश्वरान मारहे-या ओहलो व्यवहार किरील हि
\v 26 सहाव्या मोयनाम परमेश्वरारीन गब्रिएल स्वर्गदूत नासरेथ नावान गालील नगरात,
\v 27 एक कुवारी आह्नी मोकलील गीयां तीन मांगणी एक योसेफ नावान माणहाहेऱ्यो एनी एती तो दाविदान वंशातला एतो एने ता कुवारीन नाव मरिया एता
\v 28 एने आत आवीन तीह स्वर्गदूताने किइल , हे प्रभूचने कृपा पावलेली बायकू नमस्कार, प्रभू तारहे-यो हि
\v 29 आवो अभिवादनाह होम्लीन ती बियीन गीयी एने विचाराम पोडीन गीयी की हे कायताहा विषयान अभिवादन एहू शकते?
\v 30 ३ तेवी स्वर्ग दूताने तीह किइल , हे मरिया, बिऊ मां कारण तारपोर परमेश्वरान कृपा एनी हि
\v 31 ३ देखू तू पेटावाली एय एने एक सोरा जन्म आपाण्यू एने तू तान नाव येशु मेलणेन
\v 32 ३ तो थोर एय एने परात्परान सोरो केयेल जाहो प्रभू परमेश्वर ताण आबुख ताह दाविदान सिहास ताह आपाण्यू
\v 33 ३ एने तो याकोबान घेरणापोर अनंत काळापर्यंत राज्य केरुहू एने ताण राज्यान अंत एय नाहं
\v 34 मरियम स्वर्गदूताह किइल हे केवी एहू शकते? कारण मी तर कुवारी हि?
\v 35 स्वर्गदूताने तीह किइल , पवित्र आत्मा एने परात्परान सामर्थ्य तारपोर सावुलू केरूह ज्यानहोस जो उत्पन्न एय तो परमेश्वरान सोरो केयेल जाहो
\v 36 ३ देखू तारी गेरल्या एलीशिबा पुण आवो डावाला पणाम सोरो एय हि एने ती जी वांझ किइल जात एती तीन सहावा महिना चालू हि
\v 37 ३ काहाकाय परमेश्वरान केरता काहीच अशक्य नाहं
\v 38 मरीयेने किइल देखू, मी तर प्रभून दासी हि तारो वचनाप्रमाणे मारहे-या एहू आप तेवी स्वर्गदूत तीन तारेन निकलीन गियो
\v 39 तेवी तान दिहामाय उठीन जल्दीस बोयडान भागाम यहुदा नगरांम गीयी
\v 40 एने जख-यान गेराम जाइन तिने एलीशिबेला नमस्कार किरेल
\v 41 इही एयगियो की जोह्लो मरीयेने अलीशिबान भेट लीईल तीन पेटाम सोरो उठना एने एलीशीबा पवित्र आत्मामाय परिपूर्ण एनी
\v 42 तान मोटला आवाजामाय ती बोलिल , तू बायकू माय धन्य एने तारो पेटामायवाला सोरो पुण धन्य हि
\v 43 मारपुर ही कृपा कोहली एनी की मारो प्रभून आहाख माहफाय आवी?
\v 44 देखू, तारो नमस्कारान शब्द मारो कानाम पोडील एने मारा सोरो उठना
\v 45 धन्य हि ती बायकू जिने विश्वास किरील की जे काही परमेश्वरान तीह किइल हि ते पुरो एय
\v 46 तेवी मरीयेने किइल , 'मारो जीव परमेश्वरान गौरव केरतेन हि'
\v 47 एने मारो आत्मा मारो तारणा-या प्रभूमाय आनंदित एनो हि
\v 48 काहाकाय तान आपनो दासीन गरिबान परिस्थितीम दया केरील हि तामुळे देखू, एविरीन पिढ्यानपिढ्या तुवाह धन्य केनार ,
\v 49 काहाकाय पारात्पराने मारकेरीन मोठा काम किरेल हिएने तान नाव पवित्र हि
\v 50 एने ताण दया पिढ्यानपिढ्या ताहवोर तापोर जे ताण बिय होमोलनु तां पोर रेहू
\v 51 तान आपनो बाहूने पराक्रमाचे काम किरेल हिएने ताह वेराय माय केरीन आपील जे आपनो विचाराम गर्विष्ठ एता
\v 52 तान राजाह राजसनापोररीन पाडीन आपील एने गारीबांह मोठा केरीन आपील
\v 53 तान भूखल्या हाजो हाजो वस्तून तृप्त किरेल हि एने जे श्रीमंत ताह बुंदे आथाकेरीन काढीन आपील
\v 54 जोह्लो तान आमरा पूर्वजान किइल तोहोलोच तान आखा काळी अब्राहाम
\v 55 एन ताण वंशान प्रती आपनी दया इआवीह केरीन इस्राएलान सेवा केरील
\v 56 मरियम तीन बरोबर तीन मोरना रेयीन आपनो गिर पोशा आवी
\v 57 तेव्ही एलीशिबान प्रसुतीचे दिह पुरो एयगियो एने तिई एक सोरा जन्म आपील
\v 58 तान शेजारी व घेरवाला ज्या होमलील तेवी प्रभून तीपुर कृपा दृष्टी केरील हि तर तान आनंद किरील
\v 59 एने इही एयगियो की माणुह आठव्या एकदिह सोरान सुंता केरनेनकेरता आवा तेवी ताण आबाकने नावानहोस तान नाव पुण जख-या मेलूह लागिल
\v 60 ज्यापूर ताण आईकने किइल नाहं , तान नाव योहान मेलणेमाय आवी
\v 61 तेवी तान तीह किइल , तुमरो नातलगामाय तर कुणीणुच इही नाव नाहं
\v 62 तास ताण आबाक निशान लेखीन फुसील की तुवाह तान नाव काय मेलणेन हि?
\v 63 तान लेखणेन पाटी फाचन ज्यापूर लिखील यान नाव योहान हि एने आखा आश्चर्य लाग्नू
\v 64 चालूच तान मूय एने जीभ उघाडील एने तो परमेसश्वरान गौरव केरतेन बोलणे लागील
\v 65 जापोर ओरोपोरो रेणारे माणुह भयभीत एईन गीयां एने यहूदान आखा बोयडान भागाम आवो आखा वातील चर्चा चालू लागील
\v 66 तानकेरता हे आखा होमलील ता आखाच आपआपणाह मोनाम विचार केरीन किइल , 'हा सोरो कोहलो एतिता?' कारण खेरीखेरीच प्रभून आथ तापोर एतो
\v 67 ऐने ताण आबुख जख-या पवित्र आत्मामाय जादा एनो एने हे केयीन भविष्यवाणी केरणे लागील
\v 68 इस्त्राएलाचा प्रभू परमेश्वर धन्य ओहलो कारण तान आमरी कालजी लीईल हिएने आपनो माणहान तारणार काम पुरो किरेल हि
\v 69 एने आमरेकेरता आपणो दास दाविदान घेरामाय तारणान एक हिंग काढ्या हि
\v 70 जोह्लो तान पृथ्वी पासून आपनो पवित्र संदेष्टान मुयामायरीन केणेंन लागाडील एता
\v 71 की आमरा शत्रूरीन एने आमरेहेयो द्वेष केरनाराण हातामायरीन आमरा तारण एणेजुवी
\v 72 की आमरा पुर्वापोर दया केर एने आपनी पवित्र करार ज्याकेरीन केर
\v 73 म्हणजेच ती शपथ जी आमारो आबुख अब्राहामाहे-यो केरील एती
\v 74 की आमूह हे वरदान आप की आमु आपनो दुष्मनान हातामायरीन सोडावील जाइन
\v 75 ताणओगान पवित्रता एने धार्मिकताहामाय जीवनभर निर्भय रेयीन ज्ञान सेवा केरतेन रीवू
\v 76 एने तू हे सोरा परात्परान भविष्य वक्ता कियेल जाहू काहाकाय तू प्रभून वाट तियार केरनेनकेरता ताण ओगान ओगान चालूह हि
\v 77 की ताण माणहा तारणार ज्ञान आप जो तान पापांन माफीन प्राप्त एता
\v 78 हे आमरा परमेश्वरान ता मोटला दयेने एय , ज्यानकेरता उपेरीन आमरेपुरीन वेगुचणे प्रकाश आमरेपुरीन उगी
\v 79 की आंधारो एने मोरणेन सावलामाय बोहनारा प्रकाश आपाण्यू एने आमरा पायांना शांतीने मार्गाम हासकेरीन चालाडूहु
\v 80 तो सोरो वोदनेन एने आत्म्यामाय शक्तिशाली एता गियो एने इस्राएलमाय प्रकट एणेन दिहावोर जेंगलामाय रेणू.
\c 2
\p
\v 1 ता दिहामाय आगुस्त केसर यान उगेरीन आज्ञा आवी कि आखा जेगामायवाला माणहान नाव लीखील्या जाणे
\v 2 जिच पेल्ली नावनिशानी ता टायीमा एनी , तेवी क्विरीयान सूर्यान सभेदार एतो
\v 3 ताहेरया माणहे नाव लेखणेन केरता आपआपणाह नगराम आवा
\v 4 सेवट योसेफ पुण ज्यान केरता कि तो दाविदान घेरामायवालू एने वंशान एतो गालीलातमाय नासरेत गावाम याहुदियामाय दाविदान गावाम बेथलेहेमामाय गियो ,
\v 5 कि आपनी मांगणी ऐईल मरिया हाती जी पेटावाली एती नावे लेखली
\v 6 तान न्या रेथे येतो तान जन्म आपणेन दिह पुरो एयगियो
\v 7 एने तिने आपनो पोयलोच सोरा जन्म आपील एने ताह फाडकाम वेटाळीन गव्हाणीत मिलील; कारण तान केरता धर्म शाळेम जागो नाहांऐती
\v 8 एने ता देशाम कोलाक मेंढपाळ एता , जे राती मैदानाम रेयीन आपनो कळपाचे होमाल केरतेन एता
\v 9 एने प्रभून एक दूत आवीन तान उगे उबरील रेणू , एने प्रभून तोज तान चारू बाजूमाय चोमेकना , एने ते खूब बियीन गीयां
\v 10 ताहेरया स्वर्गदूतान ताह किइल , बिऊ मा; कारण मी मोटला आनदान सुसामाचार होमलाउगे जो आखा माणहाकेरता रेंय ,
\v 11 ती आज दाविदान नगरात तुमरीकेरता एक उद्धार केरता जन्मोलिईल हि, एने जोस येशू प्रभू हि
\v 12 एने ज्यान तुमरीकेरता जिच खून कि तुम्हू एक सोराह फाडकाम गुंडालेल एने गव्हाणीत नाहील देखणे ;
\v 13 ताहेरया एक एक ता स्वर्ग दूतान हाती स्वर्ग दुतांह समूह परमेश्वरान स्तुती केरतेन येतो एने हे किथी दिसत देखा,
\v 14 'आकाशामाय परमेश्वरान महिमा एने पृथ्वी उपेर ता माणहामायरीन तापोर तो प्रसन्न हि शान्ति ओहलो ''
\v 15 ताहेरया स्वर्गदूत ताफायरीन स्वर्गाम निकलीन गीयां , तेवी मेंढपाळानी आपसामाय किइल , आवो आपु बेथलेहेम ला जावू हि वात जी एनी हि, एने ज्याह प्रभून आमूह किइल हि
\v 16 एने ते लागीच जाइन मरिया एने योसेफान एने गिव्हनतल्या ता सोराह मोलेल पेल्लो
\v 17 ताह देखीन तास हि वात जी ज्याह सोरान विषयी ताह केदाह गीयी एती प्रगट एनी ,
\v 18 एने आखा होमलनारे ता वातूस जी मेंढपालानी ताह किइल आश्चर्य किरेल
\v 19 पुन मरियान हे आखा वातु आपनो मोनाम मेलीन विचार केरतेन रेणी
\v 20 एने मेंढपाळाने जोह्लो ताह केदाह गीयां एता , तोहोलोच आखा होमलीन एने देखीन परमेश्वरान महिमा एने स्तुती केरतेन निकलीन गीयां
\v 21 ताहेरया आठ दिह पुरो एयगियो एने ताण सुंतेचा दिह आविलपोर, तर तान नाव येशू मिलील गीयां जे स्वर्ग दूतांन तीन पेटामरीन आवनारा पेलूच किइल एता
\v 22 ताहेरया मोशेन नियम शस्त्राहोस तान शुद्ध एणेन दिह पुरो एयगियो , तेवी तो ताह यारुशलेम माय लीन गीयां , कि प्रभूचने सुमोर आवी ,
\v 23 (जोह्लो कि प्रभूचने नियम शास्त्रामाय लिखील हि:'' प्रत्येक पेल्लो प्रभूकेरता पवित्र ठेरणू'')
\v 24 एने प्रभूचने नियम शास्त्रान वचनामाय :'' आलणेन एक जोड , नाहं तर कबुतर चे दुय पिल्ले '' लीन बलिदान केरुहू
\v 25 यरुशलेम माय शिमोन नावान एक माणूह एतो , एने तो माणुह धार्मिक एने भक्त एतो ; एने इस्राएलान शांतीन वाट दिखिह एतो , एने पवित्र आत्मा तापोर एतो
\v 26 एने पवित्र आत्मा द्वारे ताह प्रकट एयगियो एता कि जो ताहवोर तो प्रभूचने ख्रिस्तान देखीन नाहं लेतेन, तो ताहवोर मारणार नाहं
\v 27 तो आत्म्यान हिकाडणे मंदिरामाय आवां ; एने ताहेरया आहाख व आबुख ता सोरा येशूह आह्नी लावील , कि ताण केरता पवित्र शास्त्रान नुसार केरूह
\v 28 तेवी तान ताह आपनो मांडीम लीईल एने परमेश्वरान धन्यवाद आपील कियील:
\v 29 '' हे स्वामी , ऐवी ताहवोर तू आपनो दासाला आपनो वाचणेन नुसार शांतीसे सोडीन आपथु,
\v 30 ३ कारण मारो डोलाकेरिन तारो उद्धरला पाहून लीईल हि,
\v 31 ३ ज्याह तू आखा देशान माणाहान ओगान तियार किरेल हि,
\v 32 ३ कि तो दिहीरा जात्याना प्रकाश आपणे केरता उजालो '' एने तारो बुन्देवाला माणहे इस्राईल ची महिमा ओहलो ''
\v 33 तान आबुख एने ज्यान आहाख आवो वातूनकेरता जी ताण विषयाम किइल जात एती , आश्चर्य केरतेन एता
\v 34 तेवी शिमोनान ताह आशीर्वाद आपील , ताण आहाख मरियान किइल ,'' देखू , तो तर इस्राएलमास जादा बुंदे पडणे, एने उठवणे केरता , एने एक इही चिन्ह एनेनकेरता ठेरना गीयां हि, ताण विरोधामाय वातु केरिल जाहो
\v 35 ३ नापून तारो जीव पुण ताल्वारीन आरपार छेदुन जातीमाय याफायरीन जादा हृदयाचे विचार प्रकट ऐती
\v 36 उशीरान वंशामायवालो हन्ना नावान फनुएची सोरी एक भोविष्योकेरनारा एती ती खूब वृद्ध एती एने वाराड एईल ओवतो सात वर्ष आपनो वूवोडू हाती रेहू शकली एती
\v 37 ती चौ-याशी वो-हायावोर विधवा एती : एने मंदिराम सोडथू नाहसोती , पुण ती उपास एने प्रार्थना केरीन केरीन रात दिह उपासना केरणेन
\v 38 ३ एने ती ता वेळीतिथ आवीन प्रभूला धन्यवाद आपणेह लागील , एने ताह आखा, जे यारुशेलेमेयन सुटकान वाट दिखिह एता , ताहारी ता सोरान विषय माय केणेंन लागील
\v 39 ३ ताहेरया ते प्रभूचने नियमशास्त्रानपोर आखा काही पुरो केरीन एयगियो मी आपनो नगरामाय नासरेथाह पोशा निकलीन गीयां
\v 40 एने सोरा वोदणार एने बलवान एता गियो एने बायहे परिपूर्ण एता गियो ; एने परमेश्वरान अनुग्रह उपेर एतो
\v 41 तान आहाख आबुख प्रत्येक वर्षी वल्हाडननान तिवार ओवतो यरूशालेम माय जात एती
\v 42 तेवी येशू बारा वोरह्यान एनो , तेवी ते पूर्वीवालो रितीन नुसार यरुशलेममाय गीयां
\v 43 तेवी ते ते दिह पुरो केरीन निकालनेन लागिल, तर सोरा येशू यरुशलेम माय रेयीन गियो ; एने हे ताण आहाख डायडायहा मालूम नाहएता
\v 44 ते हे होमजाडने एता कि तो दिहीरा प्रवाशा बरोबर रेंय , एक दिहान प्रवास ओगान किरील ; एने ताह आपनो गेरल्या माय एने ओलखातीन माणहामाय होदणेन लागिल
\v 45 पुन तो जुडना नाहं , तर ते होदतेन होदतेन यारुशेलेम माय पोशा निकलीन गीयां
\v 46 एने चार दिह ओवतो तास ताह मंदिरामाय गुरुजनामाय बोहील तान होमेलतेन एने ताह प्रश्न फुसतालोन देखील
\v 47 जोलाक पुण तान होंबलेह एता , हे आखा ताण बुद्धी उपेरीन एने ताण उत्तरासे भोगलाईन एता
\v 48 तेवी ते ताह देखीन भोगलाईन एयगियो एने ताण आईकने ताह बोलिल ,'' हे सोरा तू आमरा हाती ओहलो का वेवारो किरील देखू , तारो आबुख एने मी तुवाह कष्टी होवून होदणे लेतेन एतो
\v 49 तान ताह किइल ,' तुम्हू मन्हा का होदतेन एता? काय तुम्हू मालूम नाहं कि तुम्हू मन्हा मारो पित्यान गेराम एय या मालूम नाहाकाय
\v 50 पुन जी वात तास ताह किइल , तान ताह होमजाली
\v 51 तेवी तो ताण हाती गियो , एने नासरेथ माय आवां , एने तान वंशामाय रेणू ; एने ताण आईकने हि आखा वातु आपनो मोनाम मिलील
\v 52 एने येशू बुद्धीसी एने डिलाकेरिन , एने परमेश्वरान एने माणहान अनुग्रहात वाढन.
\c 3
\p
\v 1 तीबिर्य कैसर ज्यान राजान पंधराव्या वर्षामाय ताहेरया यहुदी राज्यपाल पंतय पिलात एतो व ता प्रदेशाच्या चौपत भागाम राजामाय हेरोद गलतीन, ताण बाहाक फिलीप हा ईतुरिया व त्राखोनिती ज्याह देशान मांडलिक व लुसानिया अबिलेनेनान राजा एतो
\v 2 एने योहान व कयफा हे महायाजक एता तेवी जख-यान पुत्र योहान च्या आह्नी डोंगरात बोयडान वचन पोचेल
\v 3 ओवतो तो यार्देनान आखा प्रदेशाम पापांन क्षमान केरता पश्चाताप केरीन बाप्तिस्मा लेणेन ओहलो घोषणा केरिन फिरील
\v 4 हे यशया संदेष्टान पुस्तकामाय जोह्लो लिखील हि ताणहोस एयनो तो इही जेनग्लामाय घोषणा केरणारान आवाज एनी ती ओहलो की, 'परमेश्वरान सिडिक तियार केरू', ताण वाटो हासकेरीन केरू
\v 5 प्रत्येक खोरे बोरी , प्रत्येक डोंगर व बोयडी सखल एयवाकडी हेल्लीच ऐती सापराट्यो वाटो सपाट ऐती
\v 6 एने आखा माणहे परमेश्वरान किरील तारण देखणे
\v 7 योहान ताहेरया ताह बाप्तिस्मा आपणे केरता आविल इही तेवी लोकसमुदयामाय केतेह इही, 'अहो गेडाकान सोरा , भावी क्रोधाफायरीन नाहणेन तूमूह कूण होमंबालीन किरेल?
\v 8 ऐवी पश्चाताप योग्य ओहलो फळे दया, एने अब्राहाम आमारो आबुख हि इही आपनो मोनाम केहू मा कारण मी तूमूह किथे, ज्याह देगडारीन अब्राहामान सोरा निर्माण केरणेन देव समर्थ हि
\v 9 एवीच जाडान मुळाशी कु-हाड मिलील हि जो जो झाड हाजो फोल आपतेन नाहं तो तो तोडीन आकठाम टाकने आवी
\v 10 तेवी माणहेएकठाहेते ताह पूसतेन, तर आमु काय केरनु?
\v 11 तो ताहाच उत्तर आपतेन एतो , न्यानहेऱ्यो दुय अंगरखे हेथे तास न्यानहेऱ्यो नाहं ताहे-या वाटीन लेजी व न्यानहेऱ्यो खानो हि तान पुण ओह्लास केरनु
\v 12 पोशो तास ताह बाप्तिस्मा , हे गुरु, आमु काय केरणे जूइ?
\v 13 तेवी तान ताह किइल , 'जोलाक जूइ हि तापेक्षा होवटो टुलू केरूह मा'
\v 14 काही शिपायांनी ताह फुसील , आमु काय केरणे जूइ? तेवी तान ताह किईल , जबरदस्ती कुणीफायरीन धन-दौलत लेहू मा, कुणापोर टेग-यु आरोप लागाडू मा आपनो पगारात संतुष्ट ओहलो
\v 15 माणहे ताहेरया मटली आशा लीन वाट दिखिह एता व योहानानबारामाय आपनो मोनाम विचार केरिन एता , की जोस तर ख्रिस्त नाहं ना?
\v 16 तेवी योहानान उत्तर आपतेन किईल , 'मी तर तुम्हू पाण्यानकेरीन बाप्तिस्मा आपन्यु हि, पुन जो मारेरीन होवटो बलवान हि तो आविह हि मी ताण पाय तळान बुंद देखी सोडणे केरता योग्य नाहं तो तुम्हू पवित्र आत्मा व आकठा केरिन बाप्तिस्मा आपाण्यू
\v 17 ताण आथाम देरावणेन सूप हि तान तो दाना व भुसा यान आलेग केरीन आपनो कठोरात मेलणे रीगील तो ओहला आकठाम टाकथू जाहारी आखटान ओलाईन नाहं
\v 18 ज्यानहोस ओह्ला शब्दामाय तो ताह होमजाडीन सुवार्ता किथी एतो
\v 19 ज्याबाद माय योहान ता चौपत प्रदेशाम मांडलिक राजा हेरोद ज्या ताण बायहान बायकु हेरोदिया जीन हेर्यो वाईट संबध एने ताण वाईट कामान वजसे धोमकाडणे एने दोष देखाडील
\v 20 जो काही दुष्कर्म जोडीन लीईल ज्यापूर हेरोद राजाने योहानाह कैदी बोनाडीन लीईल,
\v 21 इही एयगियो की ताहेरया आखा माणहे बाप्तिस्मा लेतेन एता तेवी येशूने पुण बाप्तिस्मा लियेल व ताहेरया येशु प्रार्थना केरतेन एतो तेवी जुग उगाडील गीयां
\v 22 एने पवित्र आत्मा एक कबुतरान देहरूपाने तापुर उतरणा व आकाशामाय आवाज एनो की तू मारो मोगालू सोरो हि, तारो विषयी मी संतुष्ट हि
\v 23 येशूने ताहेरया आपनो सेवाकार्याची सुरवात केरील तेवी तो सुमारे तीस वर्षाचा एतो माणहे ताह योसेफान सोरो इही होमजाडने योसेफ एलीयान ,
\v 24 तो मतान लेविन , लेवी जो मल्खीनान, मल्खी जो यन्नथाचा , यन्नय जो योसेफान ,
\v 25 योसेफ जो मतीथ्यान, मातीथ्य जो अमोसान , अमोस जो नहुमान , नहुम जो हेल्सीचा, जो नग्गयाचा ,
\v 26 नग्गय जो महथाचा, महथ जो मतीथ्यान, मातीथ्य जो शिमयान, शिमयी जो योसेखाचा, योसेख जो योदान ,
\v 27 योदा जो योहानान , योहान जो रेशान, रेशा जो जरुब्बबेलाह , जरुब्बाबेल जो शाळेतीएलाह , शल्तिएल जो नेरीन ,
\v 28 नेरी जो मल्खीनान, मल्खी जो अद्दीयाचा , अददीय जो कोसामाचा , कोसाम जो एल्मदामान , एल्मदाम जो एराचा,
\v 29 एरा जो येशुन , येशु जो एलीयाजारान एलीयेजेर जो योरीमाचा , योरिम जो मताथाचा , मतान जो लेविन ,
\v 30 लेवी जो शिमोनान , शिमोन जो यहूदान , यहुदा जो योसेफान , योसेफ जो योनान , योनाम जो एल्याकिमा ,
\v 31 एख्याकिम जो माहूच , मन्हा जो मिन्नाचा , मिन्ना जो मताथाचा , मतान जो नाथानान, नाथान जो दाविदान,
\v 32 दावीद जो ईशायान , ईशाय जो ओबेदान , ओबेद जो बावजाचा, बायाक जो शलमोनान , सल्मोन जो नहशोनाह ,
\v 33 नहशोन जो अम्मिनादाबान , अम्मिनादाब जो आदमीनाह , एदमी जो अर्नयान, अर्णय जो हेस्त्रोनान , हेस्रोन जो पेरेसान , पेरेस जो यहूदान ,
\v 34 यहूदा जो याकोबान , याकोब जो इसाकान , ईसाहाक जो अब्राहमान, अब्राहाम जो तेरहाचा , तेरह जो नाहोरान,
\v 35 नाहोर जो सरुगाचा , सरुंग जो राउचा, रऊ जो पेलेगान , पेलेग जो एबरान, एबर जो शेलहाचा,
\v 36 शेलह जो केनानाचा , केनान जो अर्पक्षादाचा, अर्पक्षाद जो शेमान , शेम जो नोहान नोहा जो लामेखान ,
\v 37 लामेख जो मथुशलाहान , मथुशेलाह जो हनोखान , हनोख जो यारेदामाय , यारेद जो महललेल्यान , महललेल जो केनाचा , केण जो अनोशान ,
\v 38 अनोश जो शेथाचा, शेथ जो आदामान , आदाम जो देवान सोरो.
\c 4
\p
\v 1 येशु पवित्र आत्मामाय परिपूर्ण एईन यार्देन नेदिरीन आवु ताह आत्मा जेंगलाम लीन गियो
\v 2 ता जागापूर सैतानाने ताह चाळीस दिह ताहवोर परीक्षा लीईल ता दिहामाय येशूने काहीच खाइल नाहं ओवतो टाइम पुरो इयीलताबाद येशूह खूब बुख लागील
\v 3 तेवी सैतान ताह कियील, 'जर तू परमेश्वरान सोरो रेंय तर ज्या देगडाह रूटू बोनणेन कि '
\v 4 तेवी येशूने उत्तर आपील , 'शास्त्रामाय लिखील हि, माणुह फक्त रूटांकेरीनुच जीवी इही नाहं '
\v 5 ओवतो सैतान ताह खूब उपेर लीन गियो , एने एक क्षणाम आखा राज्य देखाडीन ,
\v 6 सैतान ताह कियील, 'मी ज्याह राजान अधिकार एने वैभव तुवाह आपाण्यू कारण ज्या मानहा आपील हि एने मी ज्या ज्याह पोटीह ताह आपुह शकणे '
\v 7 केरिन तू मन्हा नमन केरही तर हे आखा तारो एय
\v 8 येशूने ताह उत्तर आपतेन किईल , 'शास्त्रामाय लिखील हि की, तू फक्त आपणो प्रभू परमेश्वर ज्याहुच नमन केर व ताणुच सेवा केर '
\v 9 तेवी तो ताह यरुशलेम माय लीन गियो एने ता जागापूर मंदिरान उचो जागापूर लीन उबरीयेल किरील एने ताह किईल , 'जर तू परमेश्वरान पुत्र हि, तर ज्याह जागेरीन बुंदे कुद पोड
\v 10 कारण शास्त्रामाय लेखील हि तो आपनो स्वर्ग दूतांह आज्ञा आपी ता तुवाह होमालीन लेय
\v 11 व लिखील हि ते तुवाह व आपनो खोलामदेरी इही विसीन लेती की तारो पाय देगडाह लागणार नाहं '
\v 12 येशु ताह उत्तर आपतेन कियील, 'शास्त्रामाय इही पुण लिखील हि की, तू आपनो प्रभू परमेश्वरान परिक्षाम पाडू नाहा
\v 13 ताहेरया सैतान ताण आखा प्रकारान परीक्षा लेनेपुर संधी जुळीताहपोर ताह सोडीन गियो
\v 14 पोशो येशु आत्म्यान शक्तीकेरीन पुरो एईन गालीलामाय पोशा आवां एने ता आखा भागाम येशून चर्चा एहू लागील
\v 15 येशु तान प्रार्थना सभेमाय जाइन संदेश आपणे लागील एने ताण आखा वाहवा केरतेन एता
\v 16 पोशो तो नासरेथ माय आवां , जाहारी तो आत्युचने मोठू एनो एतो एने आपनो नियमाहोस शब्बाथ एकदिह यहुदी प्रार्थना सबामाय गियो
\v 17 ताहेरया तो शास्त्र डील वाचणेस उबरील रेणू तेवी ताह यशया संदेष्टान पुस्तक आपणेमाय आवां तान ताहेरया पुस्तक उगाडील तेवी ताह हे तीजागेन जुडील तामाय लिखील एता
\v 18 प्रभून आत्मा मारामाय वास केरतेन हि तान मन्हा अभिषेक किरेल हि तान केरता की मी गारीबांह सुवार्ता केणे जुव्ही तान मन्हा धेरीन मेलणारान सुटका व आधलाह पोशो देखनु आवी घोषणा केरावी, दाबील जात हि ताहाच सोडवीन मोकलो
\v 19 देवान कृपेची घोषणा केरावी
\v 20 पोशो तान पुस्तक बंद केरीन आपनो सेवकाचा पोशा आपिल एने तो बुंदे बोहील प्रार्थना सभामाय आखान नेजर तापोर टोपीन रेणी एती
\v 21 तेवी तान केणेंन सुरवात केरील आज तुम्हू होमलील शास्त्राचे वचन पुरो एयगियो
\v 22 प्रत्येक माणहा ताण वाहवा केरतेन एता ताण मुयामायरीन जो हाजी वचन आविह एता , तापूर आखा चक्कित एय गियो एता तो कियेल, काय हा योसेफान सोरो नाहं हि?
\v 23 पोशो येशूने ताह किइल , निश्चय तुम्हू मन्हा म्हण होमलाडहु , हे वैद्या तू स्वतहाच हजो केर कफर्णहुमात ज्या वातु आमु तारबारामाय होमलील हेथे त न्या ही केर
\v 24 तेवी येशु ताह कियील, 'मी तुम्हू खेरीच किथु की कालोबी संदेष्टाह आपनो गावाम मान्यता नाह ही
\v 25 मी तुम्हू खेरीच किथे, इस्रायेलमाय एलीयान टाईम ताहेरया जुग बंद एयगियो एता व साडे तीन वर्ष ताहवोर आखा देशभराम भयानक दुष्काळ पोडील एतो तेवी ता जागापूर मोजणेन आवूह नाहं ओलाक माय विधवा एता
\v 26 पुन सिदोन भागामाय सारफथ न्यावाला एक विधवेला सोडीन दिहीरा विधवे उगे एलीयाह मोकलील नाहएता
\v 27 व एलिया संदेष्टान कालाम इस्राएल माय खूब कून माणहे एता पुन तामायरीन सिरीया माय रेनार नामानन व्यतिरिक्त दिहीरा शुद्ध किरेल नाहएता
\v 28 ताहेरया याहुदयान हे होमलील तेवी ताह खूब राग आवां
\v 29 ते उबरीयेल रेणा व ताह गावानबाहेर मोकलीन आपील ते ताह डोंगरान सेन्डापूर लीन गीयां जापोर तान गाव एता , जानकेरता की ताह ता सेन्डापूररीन बुंदे टाकीन आपज्यू
\v 30 पुन तो तामायरीन निकलीन आपनो वाटी निकलीन चालहु जात रिनो
\v 31 पोशो तो गालीलामायरीन कफर्णहुम गावाह बुंदे आवां एने शब्बाथ एकदिह संदेश आपुह लागील
\v 32 माणहे ताण संदेशापुरीन आश्चर्य भोगलाईन एयगियो कारण तानकेरीन संदेश पुढारी किथी एतो
\v 33 तान जागापूर प्रार्थना सबामाय एक माणूह एतो तामाय दुष्ट आत्मा वास किरेल एतो तो आवाजामाय आयडील
\v 34 हे , येशु नासरेथकरा, तू आमरे उगेरीन काय अपेक्षा करने? काय तू आमरेकेरता नाश केरनेनकेरता आवां हि? मी तुवाह ओळखतेह हि की तू परमेश्वरान पवित्र मानुहू हि
\v 35 येशूने ताह धमकाळीन किईल , ठावको रीवू , ज्यामायारीन बाहेर निकलो ह्यापूर दुष्ट आत्माने ता माणहा माणहान ओगान ताह आचुटूणु एने ताह काही हानी न एतो तामायरीन बाहेर निकलील
\v 36 आखा माणहे भोगलाईन एता ते एक दिहराहे-यो बोलीह एता , हे केवी वचन हि? अधिकार एने सामर्थ्यान दुष्ट आत्माना देखी आज्ञा आपतेन हिएने तामायरीन निकलीन जातेह
\v 37 ता भागाम आहणेपाहणे प्रत्येक जागापूर तानबारामाय सुवार्ता प्रचार एनी
\v 38 तेवी येशु प्रार्थना सभा सोडीन शिमानन गिर गियो शिमानान आहवूक जुलूम हेरी आवां एतो ताह येशूह मदत केरणे विनंती केरील
\v 39 येशु तीन आहणे उबरील रेणू एने तान किचवानु दोमकाळील एने ताप तीमायरीन निकलीन गियो ती लगेज उभी रेणी एने ताण सेवा केरूह लागील
\v 40 ताहेरया दीही बुडनु टाईम ताऊखीर आलेग आलेग दुखा-यो एता , ते आखा तानआहने लीन आवा तान आपणो आथ तां पोर मेलीन आखाह हाजो किरील
\v 41 तामाय मोक्तामायरीन दुष्ट आत्मा आयेडतेन बाहेर दोवडतीन एती , 'तू परमेश्वरान सोरो हि', पुन तान ताहाच बोलहू आपील नाहं कारण ते ओळखतेह एता , 'तो ख्रिस्त हि',
\v 42 ओवतो दिह उगणेपूर तो निकलीन जेंगलाम गियो तेवी माणहे समुदाय ताण होदणे केरिन ताण आह्नी आवा एने आपणेमारीन जाहू नाहा केरिन ताह विनंती केरिन एता
\v 43 पुन तान ताह किइल परमेश्वरान राज्यान सुवार्ता दिहरागावाम पुण केनेन हि कारण माहु तान केरता मोकलील हि
\v 44 एने ज्याह प्रकारे तो यहुदी प्रार्थना सबामाय सतत संदेश आपतेन रेनो.
\c 5
\p
\v 1 ताहेरया गेर्दी परमेसश्वरान वचन होमलनेकेरिन तानआहने जात एती , एने गनेसरेन्माय सरोवरान मेरेरीन उबरील एतो , ओवतो इही एयगियो
\v 2 कि तान सरोवरानमेरे होटी दुय नाव उभी मिलील देखील , एने कोळी बुंदे उतरीन जालो धूत एता
\v 3 ता नावामारिन एक जो शिमोन नावान एतो , चेडिन तास ताह विनंती केरील कि मिरीरीन थोडसं बाजूमाय लीन चाल तेवी तो बोहीन माणहाह नावेपूररीन शिक्षण आपुह लागील
\v 4 ताहेरया ती वात केयीन एनी तेवी शिमोनान कियील, नेचोवूर लीन चाल , एने मासा देरनेकेरता जाला टाकु
\v 5 शिमोनान ताह उत्तर आपील , 'हे गुरुजी, आमु पुरो राती मेहनत किरेल एने काहीच धीरील नाहं ; तेबी तुमरो केणेसे जालो टाकथू '
\v 6 ताहेरया तास तोहोलो किरेल , तर जुलूम मासा टुलू एयगियो , एने ताण जाला फाटने लागील हि
\v 7 ज्यापरीन तास आपनो ताह हे-या वाला जे दिहीरा नावापुर एता , किइल की आवीन आमरी मदत केरू, एने ते आवीन दुयू नावे न्याओर भूरील की ते बुडहु लागिल
\v 8 हे देखीन शिमोन पेत्र येशून पाया पोडीन कियेल, प्रभुजी , मारफायरीन जा, कारण मी पापी माणुह हि! '
\v 9 कारण ओलाज मासा धेरनान कारण ताह एने ताण हाती एता ताह जुलूम नवल लाग्नू ,
\v 10 एने तोहोलोच जब्दीन सोरो याकोब एने योहानाहा पुण जे शिमोन हाती भागीदार एता , थक्क यिईल तेव्ही येशुनी शिमोना किइल , 'मां बिऊ; ऐवी तारिण तू माणहा जीवतालू धेरहि '
\v 11 ओवतो तो नावाह मेरे लीन आवा आखा काही सोडीन ताण पासाण चालू लागिल
\v 12 तेवी तो एक गावाम एतो , तर ताहारी कुष्ठरोग लागील एक माणुह आवां ; एने तो येशूह देखीन पाया पोडील एने विनंती केरील , हे प्रभुजी जर तारी इच्छा रेंय तर मान्हा हाजो केरूह केरसेक्तालू'
\v 13 तान आथ ओगान केरीन ताह स्पर्श किरील एने कियील, मारी इच्छा हि, तू हाजो एय जाऊ ' एने ताण कुष्ठरोग चालूच हाजो एनो
\v 14 ओवतो तान ताह हास केरीन किइल , 'कोणीही मां केहू , पुण जाइन आपनो जीवेच: याजकाह देखाड , एने आपनो हजो एनेबाराम जो काय मोशेन निवाडीन आपील प्रमाणे ताह अर्पण केर की तापुर साक्ष बोणी '
\v 15 पुन ताण वात उंजू पसारीन गीयी , एने गेर्दिन गेर्दी तान होमलनेकेरता एने आपनो दुखा-यामारीन हजो रेणू केरता एकठाच एयगियो
\v 16 पुण तो जेंगलामाय अलेग जाइन प्रार्थना केरिन एतो
\v 17 एक एकदिह इही एयगियो की तो शिक्षण आपतेन एतो , एने परुशी व शास्त्राध्यापक ताहारी बुहील एता जे गालीलामायवाला एने यहुदीयान प्रत्येक गावामरीन एने यरूशालेममरीन आवा एता , एने हजो केरनेनकेरता प्रभून सामर्थ्य ताण हाती एती
\v 18 ता टाईम काही माणहे एक माणहाह जो पक्षघाती एतो , खाटलापोर लावील , एने तो ताह माय लीन जाणेन एने येशून ओगान मेलणे यत्न केरतेन एता
\v 19 पुण ताहेरया गेर्दिन कारणसे ताह माय नाहं लीन जाहू शकले तर तास घेरापोर चेडिन एने कोवल्या बाजूमाय केरीन , ताह खाटला हे-यो विचमाय येशून ओगान उतारेल
\v 20 तान ताण विश्वास देखीन ताह किइल , 'हे माणुह , तारो पापान क्षमा एनी हि'
\v 21 तेवी शास्त्री एने परुशी वादावाद केरने लागिल, 'ज्यो कूण हि जो परमेश्वरान निंदा करने? देवाह सोडीन उंजू कूण पापान क्षमा केरूह शकणे?'
\v 22 येशूने तान मोनान वात होमजाडीन, ताह किइल , 'तुम्हू आपनो मोनाम काय विचार केरतेन हि?
\v 23 होपो काय हि? काय जो केवू की तारो पापान क्षमा एनी हि केवी ज्यो केवू की उठ एने चाल?
\v 24 पुण तानकेरता की तुम्हू होमजू की माणहान पुत्राह पृथ्वीपुर पापान क्षमा केरनेन पुण अधिकार हि' तान ता लोखवामाय कियील, 'मी तुवाह किथु, उठ एने आपनी खाटलो विसीन आपने घेर निकलीन जा'
\v 25 तो चालूच ताण ओगान उठिल, एने ज्यापूर पुळील एतो ताह विसीन , देवान स्तुती केरतेन आपनो घेर निकलीन गियो
\v 26 तेवी आखा थक्क एयगियो एने देवान महिमा केरूह लागिल एने जुलूम बियीन केवाय लागिल, 'आज आमु बिगरओलखाती वात देखील! '
\v 27 ता ओवतो तो बाहेर गियो एने लेवी नावान एक जकातदारह जकातीन नाकापूर बोहील देखील , एने कियील, 'मारो पासाण आवो '
\v 28 तेवी तो आखा सोडीन उठिल, एने ताण पासाण गियो
\v 29 तेवी लेविणे आपनो घेराम तानकेरता एक मोटली मेजवानी आपिल ; जकातदारान एने दिहरी माणहे जो ताण हाती खाणेन बोहील एता , एक मोटली गेर्दी एती
\v 30 ज्यापुररीन परुशी एने शास्त्री ताण शिष्यां ज्यो केयीन कुरकुर केरूह लागिल, 'तुम्हू वसुली केरणार एने पापी माणहे का खाता-पिते?'
\v 31 येशून ताह उत्तर आपील , 'वेदय हाजानकेरता नाहं तर , पुण दुखा-यान गर्जेन हि
\v 32 मी धार्मिकाकेरता नाहं , तर पाप्यान पश्चतापनकेरिन हादणे आवूह हि'
\v 33 तास ताह किईल , योहानान शिष्य तर बाराबुर उपास केरनु एने प्रार्थना केरतेन रेतेह, एने तोहोलोच परुशीन शिष्य पुण , पुण तारो शिष्य तर खाता-पितात'
\v 34 येशू ताह कियील, 'काय तुम्हू व-हाड्याहे-यो , जेवीपूर वोवडान ताण हाती रेहू उपास केर केरसेक्तालू?
\v 35 पुन तो दिह आवूह, तामाय नवरदेव तामायरीन अलेग किरील जाहू , तेवी तो ता दिहामाय उपास केरुहू '
\v 36 ताण एक उंजू दाखलू पुण ताह कियेल : 'कूण माणुह नोवालो फाडकान फाडीन जुना फाडकाम ठिगळ नाहं लागाळ , नाहं तर नोवालो फाटीन जाहू एने तो ठिगळ जुनालामाय जोमहु नाहं
\v 37 एने कूण नोवालो द्राक्षरस जुना बुधल्यात नाहं बोरीत, नाहं तर नोवालो द्राक्षरस बुधलाह फाटीन वोयीन जाहू एने बुधलान पुण नाश एय
\v 38 पुन नोवालो द्राक्षरस नोवालो बुधल्याम भोरील जुवी
\v 39 काल्लो माणुह जुनो द्राक्षरस पिईन नवलान इच्छा करने कारण तो किथी हि, की जुनाला हाजो हि'.
\c 6
\p
\v 1 ओवतो शब्बाथान एकदिह तो खेतामायरीन जात एतो एने तान शिष्य केंणहे तोडीन तोडीन एने आथाकेरीन चोलीन खाणे जात एता
\v 2 तेवी परुश्यामायरीन कोलाक जान केहू लागिल, 'तुम्हू तो काम का केरनु जो शब्बाथान एकदिह केरनेन योग्य नाहं?'
\v 3 येशूने ताह उत्तर आपील काय तुम्हू हजो वोचील नाहं का दाविदान ताहेरया तो एने तान हाती भूखल्या एता तर काय किरेल?
\v 4 तो कोहलो परमेश्वरान गेराम गियो एने भेटने रोटा खानु ज्याह खाणेन केरता याजकाह सोडीन दिहीराह खाणेन योग्य नाहएता एने आपनो दोस्ताहा पुण आपील
\v 5 एने तान ताह किइल , माणहान पुत्र शब्बाथ दिहान प्रभू हि
\v 6 इही एयगियो की कायताहा दिहीरा शब्बाथान एकदिह तो मंदिरामाय जाइन हिकू लागील एने ताहारी एक मानुहू एतो एने ताण आथ वूलील एतो
\v 7 शास्त्री एने परुशी तापोर दोष लागणेन योग्य टाइम जुळणेन नादान एता की देखहुं शब्बाथान एकदिह हजो करने की नाहं
\v 8 पुण तो तान विचार होमजाडने एतो ; तावजेसे तान हुकील हातान माणहाह किइल , 'उठ मायूम उबरील रीवू ', तो उठीन उबरील रेणू
\v 9 येशूने ताह किइल , मी तुम्हू जो फूसहु की शब्बाथान एकदिह का योग्य हि हाजो केरनेन की वाईट केरनेन जीवाह वोचाळणु की नाश केरुहू?
\v 10 तेवी तान चारुबी बाजूमाय ता आखा देखीन ता माणहाह किइल , तारो आथ सेटो केर , तान तोहोलोच किरेल एने ताण आथ हाजो एय गियो
\v 11 पुण तो किसवायल भोड्कीन एक-दीहरा केहू लागील की आपु येशू हे-यो काय केरनु?
\v 12 ता दिहामाय तो प्रार्थना केरनेनकेरता गियो , एने परमेश्वरान प्रार्थना केरणेम आखा रात काढीन टाकील
\v 13 ओवतो दिह उजाडील तेवी तान शिष्यांना हादाडीन तामायरीन बाराजणान निवाडीन लीईल, एने ताह प्रेषित किइल
\v 14 एने तो ज्यो हि: सिमोन तान नाव तास पेत्र पुण मिलील, एने ताण बाहाक आंद्रिया एने याकुब एने योहान एने फिलीप एने बर्थलमय,
\v 15 एने मतय एने थोमा एने अल्फिन सोरो याकोब एने सिमोन जो जीलोट कियेल जात एतो
\v 16 एने याकोबान सोरो यहुदा एने यहुद इसकरीयत जो ताह देरावीन आपणार बोनील
\v 17 तेवी तो ताण हेरया उतरीन सपाट जागीपोर उबरील रेणू एने ताण शिष्यान मोठू टोलु एने आखा यहुदा एने यरुशलेम एने सोर एने सौदान समुद्राम किनारापूररीन जादा माणुह,
\v 18 जा तान होमलने एने आपनो रोगाह हाजो एनेनकेरता तानआहने आवा एता एने दुष्ट आत्मामाय पिलील माणुह पुण हाजो किरील जात एता
\v 19 आखा ताह स्पर्श केरणे इच्छा केरतेन एता कारण तामायरीन सामर्थ्य निकलीन आखा हाजो केरतेन एता
\v 20 तेवी तान आपनो शिष्याफाय देखीन किइल , धन्य हेथे तुम्हू जो नम्र हेथे, कारण परमेश्वरान राज्य तुमरो हि
\v 21 धन्य हेथे तुम्हू जो बुखल्या हेथे कारण तो तृप्त किरील जाहू हेथे, धन्य हेथे तुम्हू जो ऐवी रेडनु कारण आहणार
\v 22 धन्य हेथे तुम्हू ताहेरया माणहान सोरानवजसे तुवाहेर्यो माणुह तूमरो द्वेष केरुहू एने तुम्हू काढीन आपाण्यू एने तुमरी निंदा केरुहू एने तुमरो नाव वाईट समजून काढीन टाकणे ,
\v 23 ता एकदिह खुशीमाय उसल्या मारणेन कारण देखू, तुमरीकेरता स्वर्गाम मोठा फोल हि; ताण पूर्वजा हेर्यो पुण भविष्य वक्ताहेर्यो पुण ओहलास केरुहू
\v 24 पुण हाय तुमरेपोर जे ऐवी श्रीमंत हि कारण तुम्हू आपणा सात्वन मेलावीन लीईल हि
\v 25 हाय तुमरेपोर जे ऐवी तृप्त हि कारण बुखल्या एतिता हाय तुमरेपोर जे ऐवी आहणे हेथे कारण दुख केरुहू एने रेडीन
\v 26 हाय तुमरेपोर ताहेरया आखा माणुह तुम्हू हाजो केनार कारण तान पूर्वज पुण खोटा संदेष्टाहे-या ओह्लास केरतेन एतो
\v 27 पुण मी तुम्हू होमलनारा किथु की आपनो शुत्रूपुर प्रेम केरू; जो तूमरो शत्रू हि तान हाजो केरू
\v 28 जो तुम्हू हाराप आपाण्यू ताह आशीर्वाद दया, जो तुम्हू बदनाम करने , तान केरता प्रार्थना केरू
\v 29 जो तारो एक गाडश्यापूर थापू दीथी ताण ओगान दिहरो गाडशो बी ओगान केरू; एने जो तारो डेगलो साडाडथी ताह बनियन ही लीन जाणेन विरोध केरूह मा
\v 30 जो कूण तूवाफाय मांगुह ताह आप; एने जो तारी वस्तु साडाळ लेह ताफायरीन मागुहू मां
\v 31 जोहलो तुम्हू लागीह की माणुह तुवाहेर्यो केरुहू तुम्हू पुण ताहेऱ्यो तोहोलोच केरू
\v 32 जर तुम्हू आपनो प्रेम केरणेपुरुच प्रेम केरुहू तर तुमरो काय जादा? कारण पापी पुण आपनो प्रेम केरनारापूर प्रेम केरनु
\v 33 जर तुम्हू आपनो हाजो केरणारा उपेर हाजो केरनु ताम तुमरो काय जादा? कारण पापी पुण ओहलास केरनु
\v 34 जर तुम्हू उद्धार आपाण्यू ताफायरीन पोशा लेणेन आशा धरत हि तर तुमरो काय जादा? कारण पापी पाप्याह उद्धार आपथु की तो तोलोच पोशो मिलावूह
\v 35 पुण आपनो शुत्रूपोर प्रेम केरू एने हजो केरू एने पोशा जुडणेन आशा घेरू मा, एने उदार दया; एने तुमरीकेरता मोठा फोल एतिता एने तुम्हू परात्परान सोरा ठेरणार कारण तो तां पोर जे तान आभार मानणार नाहं एने वाईटापोर पुण दयाळू हि
\v 36 तोहोलोज तूमरो आबुक दयाळू हि तोहोलोच तुम्हू पुण दयाळू एवू
\v 37 दोष लागाडू मा, म्हणजे तुमरेपुर पुण दोष लागाडया जाहू नाहं दोषी ठेरावहु मा, म्हणजे तुम्हू पुण दोषी ठेरायेल जाहू नाहं दिहीरा क्षमा केरू म्हणजे तुम्हू पुण क्षमा केरील जाय
\v 38 आपु म्हणजे तुम्हू बी आपील जाहू माणुह माप दाबीन दाबीन एने आलाडीन एने हिंग बोरीन तुमरे सेवडे बाणती काहाकाय ज्या मापासे तुम्हू आपूह तान मापासे तुम्हू पुण आपील जाय
\v 39 ओवतो तान ताह एक उदाहरण किइल , 'काय आंदलू आंधल्हा वाट केहू शकणे काय? काय तो दुयू खाडाम पोडती नाहं?
\v 40 शिष्य आपनो गुरुफायरीन मोठू नाहं पुण जो पुरो हिकणार तो आपनो गुरुहोस एय
\v 41 तू आपनो बायाकणे डोलामायवालो कोचराह का देखणेस? एने आपनो डोलामायवालो केचरू होमजाडने नाहं?
\v 42 ताहेरया तू आपणाच डोलामायवालो कोचराह दिखिह नाहं तर आपनो बायाक केवी केहू शकणे , हे बाहाक थोबीन ज तारो डोलामायवालो केचरू काढीन आपुह का? अहो कपटी पेल्ला तारो डोलामायवालो केचरू काढ , ओवतो जो केचरू तारो डोलामाय हि ताह हाजो प्रकारे देखीन काढीन शकणार
\v 43 काल्लोज हाजो झाड नाहं , जो बिगरकामा फोल लावूहएने काल्लोज बिनकामान झाड नाहं जो हाजो फोल लावूह
\v 44 प्रत्येक झाड आपनो फळापोररीन ओलखिल जातेह कारण माणुह काटावालो झाडा फायरीन अंजीर तोडीन नाहं एने बोरीन झाडा फायरीन अंगुर तोडीन नाहं
\v 45 हाजो मानुहू आपनो मोनान हाजो भांडारामरीन हाजो वातु काडीन एने वाईट मानुहू आपनो मोनान वाईट भांडारामरीन वाईट वातु काडीन कारण जो मोनाम भूरील हि तोज मुयाम आवी
\v 46 ताहेरया तुम्हू मारा केणे मानु नाहं तर मान्हा हे प्रभू, हे प्रभू काहा केणु?
\v 47 जो कूण माहफाय आवथू एने मारो वातु होम्लीन ताह मानत हि मी तुम्हू किथु तो कुनाहोस हि
\v 48 तो ता माणहान होस हि ज्यान घेर बोनावतालान जमीन उंडो खोदीन खडकापुर पाया रेचील एने ताहेरया पूर आवां तर पाण्यान धारा ताह लागण्यू पुण ताह आलवू शकल्या नाहं कारण ते पक्के बुनील एता
\v 49 पुण जो होम्लीन मानत नाहं तो ता माणहान होस हि ज्यान जमिनीपोर बिना पायान गेर बोनावणेन ताहेरया ताह धारा लागण्यू तर ते चालूच पोडीन गीयां एने बुंदे पोडीन ताण नाश एय गियो.
\c 7
\p
\v 1 जेवी ता माणहाह हि आखा वात केईन आपिल एती , तेवी कफर्नहम माय एतो
\v 2 ताहारी कूण एक सुभेदारान एक दास जो ताण मोगालो एतो , हेरयामाय मोरण्यू एतो
\v 3 तास येशून चर्चा होमलील यहुदीयान किईल वडीलधाऱ्यास हि विनंती केरणे ताण उगे पाथले कि आवीन मारो दासाला हजो केरूह
\v 4 ते येशू उगे आवा , एने ताह विनवणी केरीन केणेंन लागिल, तो ज्ञान योग्य हि कि तू ज्ञान केरता ज्याच केरही ,
\v 5 कारण तो आमरा जातीपूर प्रेम करने , एने ताणुच आमरा प्रार्थना घेराह बोणाविल हि'
\v 6 येशु तान हाती गियो , पुण तेवी तो घेराहे-योरीन शेटो नाहं एतो , तर सुभेदाराने ताण उगे खूब दोस्तीफायरीन केयीन मोकलील , हे प्रभू, दु: ख वीसहु मां , कारण मी ज्ञान योग्य नाहं कि तू मारो छत बुंदे आवही
\v 7 ज्योच कारणाने मान्हा तारो योग्य सोमजील कि मी तारो उगे आवहू, पुण वचन पुण कियील तर मारो सेवक हाजो एय जाय
\v 8 मी तर ताबेदार मानुहू हि, एने शिपाई मारो आथाम हि; एक ताहेरया एकास केथूह, जा; तर तो जाथू ; एने दिहीरा किथी, आव, तो आवथू , एने आपनो काल्ही एक दासाह कि ज्याच केर ; तर तो ताहुच करने '
\v 9 ज्यो होमलील येशूह आश्चर्य एय गीयू एने तान मूय फिरावीन ता गर्दीह जी ताण पासानुच आविह एती , कियेल, मी तुम्हू किथु कि मी इस्राएलान माय भी ओहलो विश्वास देखाने एतो '
\v 10 एने मोकलील माणहान गिर जाइन ता दासाला हजो किरेल
\v 11 थोडच दिहाबादमाय ते नाईन नावान एक गीयां तान शिष्य एक मटली गेर्दी ताण हाती जात एती
\v 12 जेवी तो नेगरान फाटील आह्नी पोचनु , तेवी देखू , माणहे एक मुरीलाह लेईन जात एता ; तो आपनो आईकने एकूच सोरो एतो , एने टी विधवा एती ; एने नगरान जादा माणहे तान हेरया एता
\v 13 तीह देखीन प्रभूह दया आवी , एने तान किइल , रेडू मां '
\v 14 तेवी तो आह्नी आवीन तिरडीला स्पर्श किरील एने विसनारू थोबीन गीयां तेवी तान किइल , हे जुवान्यो मी तुवाह किथी हि, उठ! '
\v 15 तेवी तो मोरील उठीन बोहील, एने बोलणेन लागील तान ताह ताण आहाख उगे होपीन आपील
\v 16 ज्ञान मुळे आखा भयभीत एयगीयू, एने ते परमेसश्वरान गौरव केरतेन केणे लागिल, आमरा माय एक मोठू भविष्य वक्ता उत्पन्न एनो हि एने परमेश्वरान आपनो माणहांपोर कृपा दृष्टी केरील '
\v 17 एने ताण विषयी हि वात संपूर्ण यहुदीयान हि आजू बाजुवालान आखा देशाम फैलुन गीयी
\v 18 योहानाहा ताण शिष्यांनी ओवतो आखा वातून सुसमाचार आपील
\v 19 तेवी योहानान आपनो शिष्या मायरीन दुईजानाह हादाडळीन प्रभू उगे तो फुसनेनकेरता मुकलेल, काय आवणार तूच हि, नाहं तर आमु दिहरा वाट देखहु?'
\v 20 ते ताण आह्नी आवीन कियेल योहान बाप्तिस्मा आपणार आमूह तो फुसनेनकेरता मोकलील हि काय आवणार तूच हि, कि आमु दिहरा वाट देखहुं?'
\v 21 ता टाईमा तान जादा जानाहा दुखा-या मायरीन एने पिडा मायरीन , एने दुष्ट आत्म्या मायरीन सोडवील ; एने जादा अंधलान हाजो किरील
\v 22 एने तान ताह किइल , जो आखो तुम्हू देखील एने होमलेल हि, जाइन योहानाहा केयीन आपु; आधला देखताला एने लेंगडा चालणु फिरुणु , कुष्ट दुखा-यो शुद्ध केरिल जातेह बैरा होमलू लागणू एने मुरील उठाळ्या जातेह एने गेरब्याह सुवार्ता होमलाळीन जातेह
\v 23 धन्य हि ता माणहे मारो विषयी अडखळत नाहं '
\v 24 जेवी योहानान मोकलील माणहे चालन्यू गिया ओवतो येशू योहानान विषयी माणहाह केणेंन लागील ,' तुम्हू जेंगलामाय काय देखणेन गीयां एता? काय ता आलतालो एता ता बुरवाडा?
\v 25 तर ओवतो तुम्हू काय देखणेन गीयां एता? काय कोमल फाडका पिरील माणहाह? देखू? जो भडक फाडका पिरिह एने हुख , चैन माय रेतेह, तो राज वाडाम रेतेह
\v 26 तेव्ही अवतो काय लेखणेन गीयां एता? काय काल्ही भविष्य वोक्ता? हा, मी तुम्हू किथु, नापून भविष्य वक्त्यान पुण मोठलाह
\v 27 हा तोच हि, ज्यान विषयी लेखिल हि: देखू मी आपनो दूताना तारो ओगान ओगान मोखलेल , जो तारो ओगान तारो सिडिक हेल्लीच केरूह
\v 28 मी तुम्हू किथु कि जो बायकू तारिण जन्मले हि, ताण मायरीन योहानान पेक्षा मोठू कुनुस नाहं : पुण जो परमेश्वरान राज्यातम आतल्यान आत्या हि, तो ताण पेक्षा बी मोठू हि'
\v 29 एने आखा साधारण माणहान होमलीन केर वसूल केरणारा जकात बायणो हाते पुण योहानान बाप्तिस्मा आपिन परमेश्वरान खेरो सेमजीन लीईल
\v 30 पुण परुशी एने शास्त्री ज्याच ताह बाप्तिस्मा न आपिन परमेश्वरान संकल्पाला वाया किरेल
\v 31 सेवट : मी आवु युगान माणहान उपमा कूनभी आपूह कि तो कुणान होस हि?
\v 32 तू ता आतल्या सोरा हारकास हि जो बाजारामारीन बुहील एक दिहीराह आयडीन केनु , आमु तुमरो केरता बासुरी वाजाडील , एने तुम्हू नाचना नाहं ; आमु आक्रोश किरील , एने तुम्हू रेडील नाहं!
\v 33 काहा योहान बाप्तिस्मा आपणार नाहं रूटू खाणे आवां नाहं द्राक्ष रूह पित आवां एने तुम्हू केणु तामाय दुष्ट आत्मा हि;
\v 34 माणहान पुत्र खातोपितो आवां हि, एने तुम्हू केणु देखू हा एड्क्यो व दारुडा माणुह जकातदारा एने पाप्यान हाती हि
\v 35 पुन ज्ञान आपनो आखा संताना द्वारे खेरो ठेराव्यू गीयां हि
\v 36 ओवता कूण एक परुश्यान ताह विनती केरील कि तो ताण हाती जेवण केरूह, सेवट तो ता परुशीयान घरा माय जाइन जेवण केरणे बोहील
\v 37 त्या नगरामायवाली एक पापी बायकू हे होमजाडीन कि तो परुशीयान गेराम जेवण केरणे बोहील हि, संगमरमरान कुपीत सुगंधित तेल लावील ,
\v 38 एने ताण पायान आह्नी , पासाण उभी रेयीन, रेडतेन एतालून ताण पाया आवहाकेरिन भिजाळील एने आपनो मुंडान लेट्याकेरिन लागिल, एने तान पाया घडी घडी चुंबन लेईन तापोर सुगंधित तेल लागाडील
\v 39 हि पाहून तो परुशी तानकेरता ताह हादील एता , आपनो मोनाम विचार केरूह लागील , केध्दीह हा भविष्य वक्ता एयतेर याने होमजाडीन लेदो एयस कि जी हि ताह हिवणे हि ती, कूण एने कोहली बायकू हि कारण ती पापी हि'
\v 40 येशूने ताह उत्तरू माय किइल , हे शिमोन, मन्हा तुवाह काही तेबी केनेन हि तो बोल्णु , हे गुरु किजी '
\v 41 कूण एक होवकारान दुय कर्जदार एता , एक पाचशे एने दिहरो पन्नास दिनाराचा एतो
\v 42 ताहेरया ताण उगे पोटाळणे काहीच जुडील नाह तेवी तान ताह क्षमा केरीन आपिल , ज्ञान केरता तामाय कूण तासहेऱ्यो जादा प्रेम मेलील एने?'
\v 43 शिमोनान उत्तर आपील , मारो लक्षाम ते ज्याह तान जादा सोडीन आपील तान ताह किइल , तू हाजालूच विचार किरील हि'
\v 44 एने ता बायकून उगे फिरीन तान शिमोनान किईल , काय तू आवो बायकूह देखतेज हि? मी तारो गेराम आवूह पुन मारा पाय धोवनेन केरता पाणी आपील नाह , पुण ती मारा पाय आवहा केरी भिजाईल एने आपनो लेट्याकेरिन नुसेल
\v 45 तू मन्हा चुंबन आपील नाहं पुण एने मी जेव्हीरीन आवूह हि तेवीरीन ति मारो पाया मुका आपने सुळील नाहं
\v 46 तू मारो मुंडीपोर तेल लागाडील नाहं पुण जीन मारपायापोर सुगंधित तेल लागाडील हि
\v 47 ज्ञान केरता मी तुवाह किथे कि जिन पाप जादा एता ते क्षमा किरेल , कारण जीन खूब प्रेम किरेल ; पुण ज्यान थोडोक क्षमा एयगियो तो जारीकुच प्रेम करने '
\v 48 एने तान बायकू ला केयेल , तारो पाप क्षमा एयगियो ;
\v 49 तेवी ते माणहे ताण हाती जेवण केरणे बोह्ना एता , ते आपनो आपनो मोनाम विचार केरणे लागिल तो कूण हि जो पापान पुण क्षमा केरथू?'
\v 50 पुन तान बायकू ला किइल , तारो विश्वासान तुवाह वोचाडीन लीईल हि, शांतीसे निकलीन जा'.
\c 8
\p
\v 1 ताबादमाय इही एयगियो की येशु देवान राज्यानबारामाय सुवार्ता केतालून नगर नगर एने गावा गाव फिरीन एतो तान शिष्य पुण ताण हेर्यो रेथे एता
\v 2 तान हेर्यो काही बायकू पुण रेथे एता तान दुखा-यो व दुष्ट आत्मा पासून सोडावील एता यामाय मरिया मग्दालिनी नावान एक बायकू एती तीह सात दुष्ट आत्मा पासून सोडावील एता
\v 3 हेरोदान कारभारी खोजा ज्ञान बायकु योहन्नान तोहोलोच सुस्सना व दिहीरा मोक्तास बायकू एता ज्याह बायकू आपणाच वस्तू केरिन येशु व तान शिष्य ज्यान सेवा चाकरी केरतेन एता
\v 4 ताहेरया नगर मायरीन माणहान गेर्दी ताफाय आविह एती तेवी तान ताह एक दाखलू कियेल ,
\v 5 एक खेतावालो आपणा बी पेरणेन केरता गियो तान ताहेरया बी पेरील तेवी काही बी वाटीपूर पोडील एने तो पायान बुंदे तोडावना गीयां
\v 6 काही सापराट्यो जमिनीपोर पोडील तो ओलावू नाह एतो केरिन उगताच वोलीन गीयां
\v 7 काही बी काटामाय पोडील तो नोवकराह पुन काटानवजेसे दाबील गीयां
\v 8 काही बी हाजो जमिनीमाय पोडील ता उगील एने शंभर पट्ट पेक्षा होवटो फोल आवा ज्याह वातु किथी येतो मोटला आवाजान किइल , ज्यानस आह्नी होमलानेन कान हेथे तास होमलू
\v 9 तान शिष्यांनी ताह फुसील ओवतो दाखल्यान अर्थ काय हि?
\v 10 तो ताह कियील, परमेश्वरान राज्यानबारामाय रहस्य सेमजीन तेवीरीन तुम्हू आपील हि पुन दिहीरा देखाडील प्रमाणे आपील हेथे जानकेरता की ताह देखात येतो देखहुं नाहा एने होंबलेह येतो होमजू नाहा
\v 11 ज्या दाखल्यान अर्थ ओहलो हि बी परमेसश्वरान वचन हि
\v 12 जो बी वाटीपूर पोडील एता तो ता माणूह हेथे की वचन होमेलनू तेवी सैतान आवीन तान मनामरीन वचन काढीन लेणे तानकेरता की तो विश्वास केरूह नाहा एने तान तारण एहू नाह
\v 13 जो बी सापराट्यो जमिनीमाय पोडील ज्यान अर्थ हा हि जो माणूह ताहेरया वचन होमेलनू एने खुशीमाय ग्रहण केरनु पुन तानकेरीन विश्वास मजबूत नाहरेने केरिन तो काही वेलवर विश्वास केरनु एने परीक्षा आवी की विश्वास मेलतांलोन नाहं
\v 14 एने जो बी काटामाय पोडील हेथे तानकेरीन अर्थ हा हि की जो माणूह वचन होमेलनू पुन ताहेरया तो आपनो वाटी जातेह , तेवी चिंता धन दौलत एने जीवनामाय हुख दुख ज्यामाय दाबीन जाणुह उपेर पक्के फोल आविह नाहं
\v 15 एने हाजो जमिनीपोर पुढील बी ज्यान अर्थ हा जो माणूह जा हाजो एने खेरा मोनान वचन होमेलनू ताह तो ग्रहण पुण केरनु पोशो तो आपनो धीराने फोल आपणु
\v 16 काडील कुणीबी दिवू मापनाखाली मेलनेकेरीन लागाळ नाहं केव्ही खाटला बुंदे मेलतांलोन नाहं पुन ताह दिवटीपोर मेलतेन जानकेरता जो आह्नी आवते ताह उजालो आपुह सेकीह
\v 17 प्रकट एय नाहं इही काही डाकील नाहं , एने काही उघडकीस आवूह इही काही लिकाडील नाहं
\v 18 जानकेरता लक्ष्य आपील होमलू काहाकाय न्यानहेऱ्यो हि ताह होवटो आपणेमाय आवी जाफाय नाहं ताऊखीर जो देख्या हि तो पुण फासान लीईल जाय
\v 19 तान टायीमा येशून आहाक एने तान बाहाक ताफाय आवा पुन गर्दीवजेसे तो तान आहने जाहू शकले नाहं
\v 20 जानकेरता येशूह किइल गीयां की तारी आहाक एने बाहाक बाहेर उबरीयेल हेथे ता तुवाह मीलहु इच्छिता
\v 21 पुन येशूने उत्तर आपील , मारी आहाक एने मारा बाहाक ज्या हेथे की जो परमेसश्वरान वचन होमेलनू एने ताणहोस चालणु
\v 22 तेवी एक एकदिह इही एयगियो की तो आपनो शिष्यांहेर्या एक नाविम चेढील एने ताह कियील, चाला आपु समुद्राम पुरलेउखीर जाहू तेवी ताह नाव सुडील
\v 23 ताहेरया तो नाव चालाडणेन एता येशु हूव गियो समुद्रामाय वादलो व नावेमाय पाणी भोरणे लागिल एने तो संकटात पोडील
\v 24 तो ताण आहने आवा ताह जागे केरीन कियेल, 'गुरुजी, आमु बुळीहि हेथे' पोशो तो उबरील रेणू , तान वाराह एने जावटाह धोमकाडणे एने तो थोबना एने ता जागापूर ठावकुच एयगियो
\v 25 तेवी तान ताह फुसील , कां गियो तूमरो विश्वास? पुन ता बिईल एता एने विस्मित एयगियो एता तो आपसामाय कियेल, आखिर हा हि तेबी कूण जो वारा एने पाणी दुईजानाह आज्ञा आपथु एने तो तान होमेलनू
\v 26 पोशो तो गालीलान भागाम पोचेल जो गालील समुद्राम पुरलेउखीर एतो
\v 27 तोहोलोज ही तो मेरापूर उतरणा नगरातील एक माणूह ताह मिलील तामाय दुष्ट आत्मा वास किरील एतो जुलूम वेगान ताहवोर तान फाडका पेरील नाहएता, एने घेरामाय रेणू नाहएतो पुन मान्हामाय रेथे एतो
\v 28 तेवी येशूह तास देखील तो आयेडतेन ताण चरणी आवां एने उचो स्वराने कियील, हे परात्पर देवान सोरा , येशु तुवाह माफायरीन काय जूइ? मी विनंती करने की मान्हा पिडा आपुह मां
\v 29 तान ता दुष्ट आत्म्याह ता माणहामायरीन बाहेर निकलनेत हुकुम आपील काहाकाय ता दुष्ट आत्मामाय ता माणहा खूब वेळा धीरील एता ओहलो टाईम ताह हाकलीकेरिन बांधिन देखरेख केरिन एता पुन तो सतत तो हाकुल तोडीन इही एने दुष्ट आत्मा ताह जेंगलाम लीन जात इही
\v 30 तेवी येशूने ताह फुसील , 'तारो नाव काय हि?' तान किइल , सैन्य, कारण तामाय मोक्तास दुष्ट आत्म्यांनी एता
\v 31 तो ताह विनंती केरूह लागिल की ताह आगाधकुपात जाहू आपुह नाहा
\v 32 ऐवी देखू, तेविरीन ता जागापूर डोंगरापुर डुकरे चेरताला एता दुष्ट आत्म्यांनी विनंती केरील की आमूह तान माय जाहू आपज्यू तेवी तान ताहाच आज्ञा केरील
\v 33 ता टाईम ती अशुद्ध आत्मा ता माणहामायरीन निकलीन ता डुकरामाय रिगनी एने ती डुकरे धडक दोवळतीन जाइन ता मेरापूररीन बुंदे पुढील एने बुडीन मोरनी
\v 34 ता डुकरे चारणारे जो काही एय गियो तो देखहुं धोवडीन गीयां एने नगर एने गावाम जाइन ज्याविषायापूर किइल
\v 35 ओवाता तावाला माणहे जो गेडनो तो देखणेनकेरिन बाहेर आवा तो येशूह मिलना , एने ज्या माय दुष्ट आत्मा वास किरेल एता तो माणूह येशून चरणी बोहील पेल्लो ता व्यक्तीने फाडका पेरेल एता एने तो शुद्धीपूर आयील देखानो एने हे देखीन आखा भयभीत एय गिया
\v 36 तानकेरता देखील ता माणहान किइल , अशुद्ध आत्मा लागील मानुहू कोहलो हाजो एनो
\v 37 ज्यापूर गीरासेन भागामाय आखा राहिवाश्यान विनंती केरील की तान ता जागेरीन निकलीन जाणे कारण आखा बिईल एता तेवी येशु नाविम आवां एने पोशा गियो
\v 38 पुन ज्या माणहामायरीन अशुद्ध आत्मा निकलील एतो तो येशूह आपणे हे=या आवणेन विनंती केरिन एतो तापूर येशूने ताह किइल की,
\v 39 घेर जाइन जो परमेश्वरान तारकेरता किरेल तो आखा किजी , तेवी तो पोशा गियो येशूने जो काही तानकेरता किरेल तो आखा नगरांम किथी फिरील
\v 40 ऐवी देखू, ताहेर्यो येशु पोचू आवु , तेवी माणहे समुदायान तान स्वागत किरेल काहाकाय तो ताण वाट दिखिह एता
\v 41 तेविरीन याईर नावान एक माणूह ताजागेन आवां तो ता ठिकाणावाला यहुदी धर्म सभान मुख्य एतो तो येशून चरणी आवां तान आपनो घेर आवु केरिन विनंती केरील
\v 42 काहाकाय ताण बारा वर्षान सोरी मोरनी एती ताहेर्यो येशु जात एतो तो गेर्दीम ताह चेंगरीत एता
\v 43 तान जागापूर एक बायकू एती तीह बारा वरह्यारीन रक्तस्राव एता एतो जो काही तीन आहणे एता तिने खर्च केरीन वैद्याह आपील टाकील एता पुन ती हाजी एनी नाहांऐती
\v 44 ती ताण पासाण आवी एने ताण फाडकान बोंडाह स्पर्श किरील तेवी तीन रक्त आवणो बंद एनो
\v 45 तेवी येशूने केईल, तो कूण हेथे, ज्यान माहु स्पर्श किरील हि ताहेर्यो आखा मोनाई केरतेन एता पेत्र कियील, आखा माणहान तुवाह वेढिले हि एने आखा तारपोर दोवडतीन हि
\v 46 पुन येशूने किइल , माहु कुणबी स्पर्श किरील हि, कारण मालूमपोडील हि मारपूररीन शेक्ती बाहेर निकलील हि
\v 47 ता बायाकू ताहेर्यो देखील की मी लीकाड शकली नाहं तेवी ती काटीन काटीन येशून चरणी आवी तिने आखा माणाहान ओगान किइल की मी ताह स्पर्श किरील एने केवी चालूच हाजी एनी
\v 48 ज्यापूर येशूने किइल सोरी , तुवाह तारो विश्वासान हाजो किरील हि शांतीसे जा
\v 49 तो बोलतेच एतो कोलाकामाय यहुदी धर्मसभान मुख्य ज्यान घेरामरीन कूण आवा एने कियेल, तारी सोरी मरण देखाइल हि ऐवी गुरूला मेहनत आपुह मां
\v 50 येशूने ज्यो होमलील, बिऊ मां , विश्वास देर , ती वाची
\v 51 ताहेर्यो येशु ता घेराम आवां तेवी तान आपनेहेर्यो पेत्र, योहान, याकोब एने सोरीनआहाख आबूक व्यतिरिक्त कुणीभी आपनेहेर्यो आवहू देनो नाहं
\v 52 आखा माणहे ता सोरीन केरता रेडतेन एता दुखी एता येशु ताह बोल्णु , रेडनेन बंद केरू काहाकाय ती मोरनी नाहं पुन हुवील हि
\v 53 ज्यापूर माणहे तापोर आहना कारण ताह मालूम एता की सोरी मोरनी हि
\v 54 येशूने ता सोरीन आथ वीरनु व तीह आयेड आपील किईल , 'सोरी , उभी रीवू '
\v 55 एने तीन आत्मा पोशा आवां व चालूच उठीन उभी रेणी येशूने आज्ञा केरील की जीहः काही खाणेन दया
\v 56 ज्यापूर सोरीन आहाख आबुख खूब थक्क एयगीयू कारण येशूने ताह आज्ञा केरील की जी घटना घेडील हि हे कोणीही केहू मा.
\c 9
\p
\v 1 ओवतो तान बारा जानाहा हादाडळीन ताह आखा दुष्ट आत्मा एने दुखा-याह हाजो केरने केरता सामर्थ्य एने अधिकार आपील
\v 2 एने ताह किइल परमेश्वरान राजान प्रचार केरणे एने दुखा-याह हाजो केरनेन केरता मुकलेल
\v 3 एने ताह किइल , वाटीपूर काहीच लेणेन नाहं होटी , झोली नाहं , रुटू नाहं , नाहं पौशा , नाहं दुय दुय फाडका
\v 4 ज्या कुणी एक घेरामाय तुम्हू जाहू, ताच रेवू , एने तारीनुच पोशा जा
\v 5 जो कूण तुमरो स्वागत केरतेन निह एय , ता नगराम रीन निकेलतालून आपनो पायान मातड्यो झेटकीन दिवू कि ताह ती साक्ष रेंय '
\v 6 शेवेट ते निकलीन गावा गावाम सुवार्ता प्रचार केरिन, एने प्रत्येक माणहाह हजो केरतेन फिरीन रेणा
\v 7 देशान चौथायीन राजा हेरोद जो आखा एय बियीन गियो , कारण काहींनी किइल कि योहान मुरीलमायरीन जीवतालू एनो हि,
\v 8 एने काहीह एलिया देखानो हि, एने काहींनी भविष्य वक्ता मायरीन कूण एक जीवतालू एनो हि
\v 9 पुन हेरोद कियील योहानान तर मी शीरच्छेद किरील एतो , एने ऐवी हा कूण हि ज्यान विषयातमाय हि वात एक हि' एने तान ताह देखणेन इच्छा केरील
\v 10 ओवतो प्रेषित पोशा आवीन आपु जो जो किरेल एता तो तो ताह पेलरीन के केयेल तेवी तो ताह हाती लीन बैथ सदा नावान गावाउगे एखालामाय जागे गियो
\v 11 हे होमजाडीन गेर्दी ताण पासाण आवी एने ते खुशीमाय ताह मिलील , एने ताह परमेश्वरान राज्यान वातु केणेंन लागील एने हाजो एयनेण इच्छा केरतेन एता ताह हाजो किरेल
\v 12 तेवी दिह मावलणे लागील तेवी बाराही जन आवीन, गर्दीह खोबीर आपु चारू बाजुन गावाम जाइन एने वोहतीन माय मोकलीन खाणेन सोय केरीज्यू कारण आमु हुनाली जागाम हेतेह '
\v 13 तान ताह किइल , तुमुच ताह खाणेन आपु तास किइल , आमुफाय पाच रोटा एने दुय मासा सोडीन उंजू काहीच नाहं , पुन होव , केध्दीह आमु जाइन आवो आखा माणहान केरता जेवण वेचातो लावील तर एय ' ता माणहे तर पाच हजारान हेतेह आहणे एना
\v 14 तेवी तान आपनो शिष्यांना किइल , ताह पन्नास पन्नास जानाहा पंगतीह बोहाडीन दया'
\v 15 तान तोहोलोच किरील एने बोहाडीन आपील
\v 16 तेवी तान तो पाच रुटू एने दुय मासा लीईल, एने स्वर्ग उगे देखीन आशीर्वाद मागील , एने तोडीन तोडीन शिष्यांह आपतेन गियो , कि माणहाह वोदीह
\v 17 तेवी आखा खाइल तृप्त एय गीयू एने शिष्यांनी उगरील तुकडाकेरिन बारा टोपला भऋण उखीलील
\v 18 जेवी तो एकांतात प्रार्थना केरतेन एतो एने शिष्य ताण हाती एता , तेवी तान ताह फुसील , माणहेमाहु काय केनु?'
\v 19 तास उत्तर आपील , 'योहान बाप्तिस्मा आपणार , एने कूण कूण एलिया एने कूण कूण ज्याच कि जुना भविष्य वोक्ता मायरीन जीवतालू एनो हि'
\v 20 तान ताह फुसील , 'पुन तुम्हू माहु काय केनु? 'पेत्रने उत्तर आपील , 'परमेश्वरान येशू '
\v 21 तान ताह हास केरीन किइल कि कुणीहुच केहू मा
\v 22 तेवी तान किइल , 'माणहान सोरो केरता आवश्यक हि कि तो जादा दु: ख सहन केरूह, वडिलधा-या एने प्रधान याजक एने शास्त्री ताह तुच्छ होमजाडीन मारीन टाकतीह , एने तो तिसऱ्या तो एकदिह
\v 23 तान आखा किइल , केध्दीह कूण मारो पासाण आवहू ईच्छी तो ताह, तर आपनो जीवाह नाकारीन आप एने प्रत्येक एकदिह आपणो क्रूस विसीन मारो पासाण आवो
\v 24 काहाकाय जो कूण आपणो जीव वाचाडूह इच्छाहि तो ताह गोमाडी, पुन जो कूण मारो केरता आपणो जीव टाकाय तोच ताह वोचाडी
\v 25 केध्दीह माणुह आखा जगाह मिलिन एने ताण दु: ख सहनकेरिल तर ताह काय लाभ एय
\v 26 जो कूण मारो तारिण एने मारो वातूकेरिन लाजवाईल , माणहान पुत्र पुण , ताहेर्यो आपनी एने आपनो पित्यान एने पवित्र स्वर्ग दूतान गौरवा हाती आवी तेवी ताहे-या लाजवान जाहो
\v 27 मी तुम्हू खेरो किथु कि जो ईथ उबरीयेल हि, यान विच मायल्या काही इही हि कि जो ताहवोर परमेसश्वरान राज्य देखीन नाहं लेतेन, तो ताहवोर मृत्यून चोव चाखीन लेती ''
\v 28 ओवतो वातुन कूण आठ दिह ओवतो तिथ पेत्रस एने योहान एने याकोब न्या लेईन प्रार्थना केरने केरता बोयडापोर गियो
\v 29 ताहेर्यो तो प्रार्थना केरतेच एतो , तेवी ताण चेहरान रूप बोदलीन गीयां , एने तान फाडका शुभ होवून चमकेन लागिल
\v 30 एने देखू , मोशे एने एलिया ज्या दुय माणहे ताण हाती वात केरतेन एता
\v 31 ३ ते गौरवा हाती देखा एने ताण मोरणेन चर्चा केरतेन एता , जे यरुशलेमेमाय एय एता
\v 32 ३ पेत्रस एने तान जोडीदार हुवतालूच एता , एने ताहेर्यो हाजाला प्रकारे विचार केरतेन , ताण गौरव एने ता दुय परुश्यान , तान आह्नी उबरीयेल एता देखील
\v 33 ताहेर्यो तो ताण आह्नी जाणेन लागील , पेत्राने येशूह किइल ,'' हे स्वामी , आमरा न्या रेणे उचित हि का : सेवट आमु तीन मंडप बोणाविल , एक तारो केरता , एक मोशे केरता , एने एक एलिया केरता '' ताह मालूम नाहएता कि काय केरने हि
\v 34 तो तो केतूच एतो कि एक ढग आवीन ताह घेरून लीईल, एने ताहेर्यो तो ता वादलाड घेरणेन लागिल तेवी बियीन गीयां
\v 35 तेवी ता वाद्लामरीन हा शब्द निकलील,'' हा मारो पुत्र एने मारो निवाडील हि, ज्यान एक ''
\v 36 हा शब्द इयेलपूर येशू एखलाच देखानो एने तो ठावको रेणा एने जो काही देखील एता ताण कुनुस वात ता एकदिह कुनुस केनेन नाहं
\v 37 दिहीरा एकदिह तो डोंगरा उपेरीन उतोर्णो तर एक मोटली गेर्दी ताण आह्नी आवीन पोचील
\v 38 एने देखू , गेर्दी मायरीन एक`माणहान आयडीन कियेल,' हे गुरु, मी तुवाह विनंती करने कि मारो सोरापूर कृपा दृष्टी केर ; काहाकाय तो मारो एकूलता एक सोरो हि
\v 39 एने देखू , एक दुष्ट आत्मा ताह धेरणे , एने तो एक एक आयडीन उठणे ; एने तो ताह ओहलो पिल्लीन टाकथू कि ताण मुयामायरीन फेस आवथू ; एने ताह चेदिन सोडता सोडथू नाहं
\v 40 मी तर तारो शिष्यांना विनंती केरील कि ताह काढा , पुन तो काढीन शकले नाहं ;''
\v 41 येशूने उत्तर आपील ,'' हे अविश्वासी एने कुटील माणहे , कि काहरीवूर तुमरो हाती रेंय एने तुमरो सहन केरूह? तारो सोरा ईथ लेईन आव''
\v 42 तो एतोच एतो कि दुष्ट आत्मामाय ताह देरावीन पिललीन, पुन येशूने अशुद्ध आत्म्याह टावका के-या एने सोरा हाजो केरीन ताण आबाकने आथे होपीन आपील
\v 43 तेवी आखा माणहे परमेश्वरान महा सामर्थ्यान देखीन भोगलाईन एय गियो पुन ओवतो आखा मानहा ता कामा माय जो तो केरने ओवतो तो चेला किईल
\v 44 पुन ताहेर्यो आखा माणहे ता आखा कामांन जो तो केरतेन एतो : आश्चर्य भोगलाईन एय गियो, तेव्ही तो शिष्यांना कियेल
\v 45 ''तुम्हू आवो वातु उपेर कानवाला, काहाकाय माणहान पुत्र देरावना जाहो ''
\v 46 ओवतो तान माय हा वाद विवाद एनेण लागील कि आमरा मायरीन मोठू कूण हि
\v 47 ओवतो येशूने तान मोनामाय वालू विचार होमजाडीन लियेल , एने एक सोराह लेईन आपनो आह्नी उबरीयेल किरेल ,
\v 48 एने ताह किइल , जो कूण मारो नावान ओवतो सोराह स्वीकारीन , तो मान्हा स्वीकार करने ; एने जोकोन मान्हा स्वीकारीन कारण तो तुमरेमाय वाला आखान आत्यो हि तोच मोठू हि''
\v 49 तेवी योहानान कियेल,'' हे स्वामी , आमु एक माणहाह तारो नावामाय दुष्ट आत्मा काडतालु देखील, एने आमु ताह नाकारील , कारण तो आमरा हाती आवीन मारफासण नाहं आविह ''
\v 50 येशूने ताह किइल ,'' ताह विरोध केरूह मा; कारण तो तुमरो विरोधामाय नाहं , तो तुमरो फायरीन हि''
\v 51 ताहेर्यो ताण उपेर उठाळ्या जाणेन दिह पुरो एयन्याम एता , तेवी तान यरुशलेम ला जानेन विचार दृढ किरील
\v 52 तान आपनो ओगान दूत मुकलेल तो शमरोनान एक गावाम गियो एने ताण केरता जागो तियार करण्या केरता गीयां
\v 53 पुन ता माणहान ताह आवहू आपील नाहं , कारण तो यारुशलेमेन जात एतो
\v 54 हे देखीन तान शिष्य याकोब एने योहानान किइल ,'' हे प्रभू, काय तारी इच्छा हि कि आमु आज्ञा आपूह, कि आकाशामायरीन आखटान पोडीन ताह पेटालीन टाक?''
\v 55 पुन तान फिरावीन ताह कीचवाईल [एने किइल ,'' तुम्हू मालूम नाहं कि तुम्हू कोहलो आत्म्यान हि काहाकाय माणहान पुत्र माणहान जीवान नाश केरने केरता नाहं पुन वोचाडणे केरता आवां हि'']
\v 56 एने ता दिहरा एक गावाम निकलीन गीयां
\v 57 ताहेर्यो तो वाटेमायबी जात एता , तर कूण एकजाण ताह किइल ,'' जा जा तू जाही , मी तुमरो पासाण आवी ''
\v 58 येशूने ताह किइल ,'' किईल गुफो एने आकाशामाय वालो चिडाह पांजरा रेणू , पुण माणहान पुत्राह मुंडे लीकाडणेन पुण जागो नाहं ''
\v 59 तान दिहीराह किइल ,'' मारो पासाण आव'' तान किइल ,'' हे प्रभू मान्हा पेल्ला जावू आप कि आपनो पित्याह गाडीन आपूह''
\v 60 तान ताह किइल ,'' मुरीलाह आपणा प्रेत गाडू आप, पुण तू जाइन परमेश्वरान राज्यान घोषणा केर ''
\v 61 एक उन्जू एकजाण किइल ,'' हे प्रभू, मी तारो पासाण आवथू जाथू ; पुण पेल्ला मन्हा जावू द्या कि आपनो घेरून माणहाह जाइन केयीन आवथू ''
\v 62 येशू ने ताह किइल ,'' जो कूण आपणो आथ एलापोर मेलथू व पासाण दिखेह, तो परमेश्वरान राज्या केरता योग्य नाहं.
\c 10
\p
\v 1 आवो वातु ओवतो येशूने सत्तर एने माणुह निवाडीन आपील , एने ज्या ज्या नगरांत व जागापूर तो स्वता: जाहू एतो , ताहारी ताह दुय-दुय केरीन आपनो उगी मोकलील
\v 2 तो ताह कियील, 'पाकील खेत खूब हि, पुण काम केरणार थोडोक हि; यानकेरीता पिकान मालक्यान आपनो खेतामाय पिक काटनिण केरता काम केरणार मोकलो केरिन ताण प्रार्थना केरू
\v 3 जा; देखू, मी तुम्हू मेंढरान हारकास लेंगडामाय मी मोकलथू
\v 4 केरिन नाहं थेयली , नाहं झोली नाहं चाट्या ली; एने मा वाटीन कोणीही नमस्कार केरू
\v 5 ज्या कायताहा घेरामाय जाऊ , पेल्ला केवो , ओवता घेराम शान्ति ओहलो
\v 6 जर ताहारी कूण शांतीने लायकी रेंय , तर आमरी शान्ति तापुर रेहू , नाहं तर तुमरो उगे आवूह
\v 7 तान घेराम रीवू , एने जो काही ताफायरीन मेलुह , तोज खाऊ पिवू, काहाकाय कामकेरणारा आपनी मोजरी जुडणे जुवी ; घेरो-घेरो मा फिरीन
\v 8 कायताहा पुण नगरांत जाईल , एने तावाला माणहे तुम्हू स्वीकारीन तर जे काही तुमरो सुमोर मिलील जाहू तोज खा
\v 9 ताहरीवाला दुखा-याह हाजो केरू व ताह केवू , देवान राज्य तुमरो आहने आवा हि
\v 10 पुण कालोबी नगरांम जा, एने ताहरीवाला माणहान तूमरो स्वीकार नाहं केरुहू , तर तान वाटीपुर जाइन किवू ,
\v 11 तुमरो नगराम मातड्यो पुण , जी आमरा पाया लागील हि, आमु तुमरा ओगान झेटकीन आपथु; तर पुण ज्यो होमजाडीन ली की देवान राज्य तुमरो आहने आवा हि
\v 12 मी तुम्हू किथु की ज्या एकदिह ता नगरान हालतशी सदोमान आलतालो जादा सहन केरणेम हाजी एय
\v 13 'ज्यो खेराजीना! ज्यो बेथसदा , सामर्थ्यान काम तुम्रेमाय किरील हि, जर तो सोर एने सिदोनमाय किरेल जातेह तर तरट एईन एने राखेत बोहीन एने पश्चाताप केरतेन
\v 14 पुण न्यायान एकदिह तुमरो पेक्षा सोर एने सिदोन पेक्षा जादा सहन केरणेम हाजो एय
\v 15 एने ज्यो कफर्णहूमा, काय तू हेरगाउरउचो केरिल जाहू? तू तर अधोलोका ताहवोर बुंदे जाहू
\v 16 'जो तुमुच होमेलनू , तो मान्हा होमलथू ; एने जो तुम्हू तुच्छ मानने, तो मान्हा तुच्छ मानने; एने जो मान्हा तुच्छ मानने, तो मारो मोकालनारह तुच्छ मानने'
\v 17 ते सत्तर आनंद केरिन आवा एने केणेंन लागिल, 'हे प्रभुजी , तारो नावान भूतडा पुण वंश माय हि'
\v 18 तान ताह किइल , 'मी सैतानाहा विजेनहोस स्वर्गामायरीन पोडतेन दिखील एतो
\v 19 देखू , मी तीह साप व विचू न्या तुडविण्याचा , एने शत्रूची आखा शक्तीपोर अधिकार आपील हि; एने कायताहा वस्तू हे-यो तुम्हू काही त्रास एय नाहं
\v 20 तेबी पुण ज्यापूर आनंदित मा एहू कि दुष्ट आत्मा तुमरो वंश माय हि, पुण ज्यापरीन आनंदित रीवू कि तुमरो नाव स्वर्गामाय लिखील हि'
\v 21 तीबोखे तो पवित्र आत्मामाय बोरीन आनंदित एनो , एने मोनाह , 'हे बाप्पा , स्वर्गान एने पृथ्वीन प्रभू, मी तारो उपकार मानने कि तू ओवतो वातूह सामजुत दारवाजाहरीन लीकाडीन मिलील, एने सोराह किइल होव हे बाप्पा , कारण तुवाह जिच इच्छा वाटील
\v 22 मारो आबाकने मानहा आखा काही होपील हि; एने कुणीहुच मालूम कि पुत्र कूण हि फक्त आबुक , एने आबुक कूण हि कुणीहुच मालूम नाहं फक्त सोराफायरीन एने तो ज्यापूर ताह प्रगट केरणेन इच्छा हि'
\v 23 तेवी शिष्यान उगे वोलीन किइल , 'धन्य हि ज्याह डोला, जो ओवतो वातु जो तुम्हू देखणु देखीह हि
\v 24 कारण मी तुम्हू किथु की जादा संदेष्टा एने राजान बाळगले की ज्या वातु तुम्हू देखणु न देखतीच , एने ज्या वातु तुम्हू होमेलनू होमलने पोर न होमेल्नी '
\v 25 ओवतो देखू, एक शास्त्री उठिल एने केयीन ताण परीक्षा लेणे लागील , 'हे प्रभुजी , सार्वकालिक जीवनाम वारिस एनेनकेरता मी काय केरूह?'
\v 26 तो ताह कियील, 'नियमशास्त्रान काय लिखील हि? तू किहीत वाचथू?'
\v 27 तास उत्तर आपील , 'तू देव आपनो परमेश्वरान आपनो पुर्ण मोनाकेरिन व आपनो पुरो जीवाने व आपनो पुरो शक्तीकेरी व आपनो पुरो बुद्धीसी प्रेम केर ; एने आपनो शेजाऱ्यापूर आपनो हारकास प्रीती केर '
\v 28 तो ताह कियील, 'तू बरोबर उत्तर आपील ' ज्याच केर तर तू जीवनंत रेहू '
\v 29 पुण ताह आपनो जीवेच: ला धार्मिक ठेरावनेन ईच्छेनि येशूह फुसील , 'तर मारो शेजारी कूण हि?'
\v 30 येशून उत्तर आपील , 'एक माणुह यरूशलेमान यरीहोमाय जात एतो की चोरटा देरीन तान फाडकाकाढीन लीईल, एने मारीन ताह आरदोमरेल टाकीन निकलीन गीयां
\v 31 एने इही एय गियो की तान वाटीन एक याजक जात एतो , पुण ताह देखीन दिहीरा वाटीन निकलीन गियो
\v 32 याच प्रकारे एक लेवी ता जागीपोर आवां , तो पुण ताह देखीन दिहीरा वाटीन निकलीन गियो
\v 33 पुन एक शमरोनी प्रवासी ताहारी आवां , एने ताह देखीन दया आवी
\v 34 तो ताण आह्नी आवीन ताण जखमा तेल व द्राक्षरस लागाडीन पोट्ट्या बाधील , एने आपनो जेनावरापोर बोहाडीन उतार शाळेत लीन गियो , एने ताण सेवा केरील
\v 35 दिहरा एकदिह ताह दुय दिनार काढीन उतार शाळेन मालक्या आपील , एने किइल , ज्यान होमाल केर , एने जे काही तुवाह उंजू लागणार , ते मी पोशा आविलपोर बोरीन आपाण्यू
\v 36 एव्ही तारो लक्षाम जो लुटारूमाय पोडील एतो , आवो तीन्हू मायरीन ताण शेजारी कूण एतो?'
\v 37 तो कियील, 'तोच तानकेरता तापोर दया केरील ' येशू ताह कियील, 'जा, तू पुण ओहलोच केर '
\v 38 जेव्ही ते जात एता तर तो एक गावाम गियो , एने मार्था नावान एक बायाकू ताह आपनो गिर हादाडील
\v 39 मरिया नावान तीन एक बोणिक एती ती प्रभूचने पायाहे-या बोहीन तान वचन होंबलेह एती
\v 40 पुण मार्था सेवा केरता बियीन गीयी , एने ताण आह्नी आवीन केणे लागील , 'हे प्रभुजी काय तुम्हू काहीच चिंता नाहं केरील की मारो बोणिक मन्हा सेवा केरनेनकेरता एखालीच मिलील? तानकेरता तीह केवो की मारी मदत केरावी'
\v 41 येशुन तीह उत्तर आपील , 'मार्था , हे मार्था ; तू खूब वातु केरता चिंता केरूह व घाबरीह
\v 42 पुण एक वात गर्जेन हि, एने तो हाजो वाटो मरीयेने निवाडीन लियेल हि तो तीन तारिण लियेल जाहू नाहं '.
\c 11
\p
\v 1 तो कायताहा तेबी जागीपोर प्रार्थना केरतेन एतो ताहेर्यो तो प्रार्थना केरीन निव्रावणे तर ताण शिष्यामायरीन एकजाण किइल , हे प्रभू जोहलो योहानान आपनो शिष्यांना प्रार्थना केरनेनकेरता हिकाडील , तोहोलो आमूह हिकाडीन आप
\v 2 तान ताह किइल , ताहेर्यो तुम्हू प्रार्थना केरुहू तर इही किवू , हे आबूक , तारो नाव पवित्र मानना जाऊ तारो राज्य आवु ,
\v 3 आमरा दिह भरान रूटू दाडीन आमूह आपतेन रीवू ,
\v 4 आमरा अपराधांना माफ केर , काहाकाय आमु पुण आमरा प्रत्येक अपराध्यान माफ करने एने आमूह परिक्षाम लावही मां
\v 5 ओवतो तान ताह किइल , तुमरो मायरीन कूण हि तो ताण एक हाती हि एने तो अर्ध्या राती जाइन तानआहने केनार हे दोस्ती , मन्हा तीन रुटू आप
\v 6 काहाकाय एक प्रवासी हाती माहफाय आवां हि, एने ताणओगान मेलनेन माहफाय काहीच नाहं ;
\v 7 एने तो मायरीन उत्तर आपाण्यू मन्हा त्रास आपुह मां ; ऐवी बायणो बंद हि एने मारी सोरा माहफाय हि तामुळे मी उठीन तुवाह आपुह शकत नाहं
\v 8 मी तुम्हू किथे जर ताण हाती असून पुण ताह आपतेन नाहं तेबी पुण लाज सोडीन मागणेन ताह आवश्यक एता तोला उठीन आपाण्यू
\v 9 एने मी तुम्हू किथु की मागू म्हणजे तुम्हू आपील जाय ; होधू म्हणजे तुम्हू जुडी; ठोकु म्हणजे तुमरीकेरता उगाडील जाय
\v 10 कारण जो कूण मागणे ; जो होदथू ताह सापडी ; एने जो ठोकणे तानकेरता उगाडील जाय
\v 11 तुमरो माय इही कालो आबुक एति ता की ताहेर्यो ताण सोरो रूटू मागी ताह दिगुड आपाण्यू एने मासा मागी तर मासान बोदल्याम ताह साप आपाण्यू?
\v 12 केव्ही ईन्डा मागणार तर ताह विचू आपाण्यू?
\v 13 केरिन ताहेर्यो तुम्हू वाईट असून सुद्द आपनो सोराह हाजो वस्तु आपणेन सोमजीतेवी तर स्वर्गीय आबाक आपनो मांगणाराह पवित्र आत्मा काहा आपाण्यू नाहं
\v 14 ओवतो तान एक मुक्का दुष्ट आत्म्याह काढील , ताहेर्यो दुष्ट आत्मा निकलीन गियो तर मुक्का बोलणे लागील ; एने माणहाह आश्चर्य लाग्नू
\v 15 पुण तामायरीन काही जाणाह किइल हा तर शैतान नावान दुष्ट आत्म्यान प्रधानान मदतकेरिन दुष्ट आत्मा काढी
\v 16 दिहरो ताण परीक्षा केरनेनकेरता ताफायरीन आकाशामायरीन एक निशानी मागील
\v 17 पुण तान मनामरीन वातु समजून ताह किइल ज्या ज्या राज्यातम फुट एता तो राज्य उजाड एईन जातेह ; एने ज्या घेराम फुट पुळील तो नाश एईन जातेह
\v 18 जर शैतान जीवाचने विरोधी एईन जाहू तर तान राज्य केवी बोनावीन रेंय? कारण तुम्हू मारो विषयातमाय केणु की ज्यो सैतानान मदतकेरिन दुष्ट आत्मा काढी
\v 19 हाजो मी शैतानान मदतकेरिन दुष्ट आत्मा काढी तर तुमरी सोरा कुणीन मदतकेरिन काढवू? तावजेसे तोज तूमरो न्याय केरुहू
\v 20 पुण जर मी परमेश्वरान सामर्थ्यान दुष्ट आत्म्यांना काडीन तर परमेसश्वरान राज्य तुमरेहे-यो आवीन गीयां हि
\v 21 ताहेर्यो बलवंत मानुहू हत्यारे बांधिन आपनो घेरान रक्षा करने तेवी ताण संपती वाचीन रेणेन
\v 22 पुण ताउगेरीन होवटो बलवंत तापोर चेढाय केरीन ताह जिंकीन लेणे तर तान ते हत्यार ज्यापूर ताण भरोसा एतो साडाळीनि लेणे एने ताण संपती साडाळीनि वाटीन आपथु
\v 23 जो मारहे-या नाहं तो मारो विरोधामाय हि एने जो मारहे-या नाहं जो मारहे-या टुलू केरतेन नाहं तो उधळतो
\v 24 ताहेर्यो दुष्ट आत्मा माणहामायरीन निकलीन जातेह तेवी हुखेल जागाम आराम होदतेन फिरणे एने ताहेरया जुडतो नाहं तर किथी मी आपनो तान घेराम जारीन निकालनु एतो फिरीन जाहू
\v 25 एने पोशा आवीन तान झेडगेचा व होबाडील देखिल
\v 26 तेवी तो जाइन आपणेकेरता दुष्ट आत्मा उंजू सात आत्म्यांना आपनेहेर्यो लीन आवथू एने ती तामाय वस्ती केरथू एने ता माणहान पासणली परिस्थिती पिलरीन वाईट एईन जातेह
\v 27 ताहेर्यो तो ज्याह वातु केताच एतो तेवी गेर्दिमाय एक बायाकू मोटला शब्दान किइल , धन्य हि ते पेट ज्यामाय तू रेणू एने धन्य हि ते स्तन ज्याह तू चुहील
\v 28 तान किइल हा; पुण धन्य हेथे जे परमेसश्वरान वचन होमेलनू एने होमोलनु
\v 29 ताहेर्यो मोटली गेर्दी एक्ठाच एईन जमत एती तेवी तो केणेंन लागील ओवतो युगान माणुह वाईट हेथे; तो चिन्ह होद्णु पुण योनान चिन्हा सोडीन दिहरा चिन्ह ताह आपील जाहू नाहं
\v 30 तोहोलोज योना निनवेन माणहा केरता चिन्ह ठेरेल तोहोलोच माणहान सोरो पुण ओवता कालाम माणहा केरता चिन्ह ठेरणार
\v 31 दक्षिणान राणी न्यायान एकदिह आवी समयान माणहाहेऱ्यो उठीन ताह दोषी ठेरावणार काहाकाय तो सुलेमानाह ज्ञान होमलनेकेरीन पृथ्वीन टूकेरीन आवी , एने देखू, न्या तो हि जो सुलेमानारीन मोठू हि
\v 32 निनवेन माणुह न्यायान एकदिह आवो काळान माणहाहेऱ्यो उबरीयेल रेयीन ताह दोषी ठेरावणार ; कारण तास योनान प्रचार होम्लीन मन फिरावना एता एने देखू न्या तो हि जो योनाफायरीन मोठू हि
\v 33 कुण मानुहू दिवू लागाडील तर गेराम केव्ही मापान बुंदे मेलतांलोन नाहं पुण दिवठ्नीपुर मेलथू म्हणजे गेराम आवणाराह प्रकाश जुडील
\v 34 तारो शरीरान डोलो तारो दिवू हि तामुळे ताहेर्यो तारो डोलो स्वच्छ हि तर तारो आखा डील पुण प्रकाशित हि पुण ताहेर्यो तो वाईट रेय तेवी डील पुण अंधाराम हि
\v 35 ३ तामुळे होमंबालीन रेणेन की जो प्रकाश तुमरीम हि तो आंधारो बोननेन मां
\v 36 ३ तामुळे तारो आखा डील प्रकाशित जुवी एने ताण काल्लूच भागाम आंधारो रेणेन मां तेवी आखा इही प्रकाशित एय जोह्लो ता समयामाय एता , ताहेर्यो आपुह आपनो प्रकाशाने तुवाह प्रकाश आपतेन एतो
\v 37 जेव्ही तो बोलीह एतो तेवी एक परुश्यान ताह विनंती केरील की माहुफाय जेवण केरनु तो आत जाइन रोटुखाणेन बोहील
\v 38 माणहाह ज्यो देखीन नवल लागु की तान जेवण केरनेन पेलूच आथ पाय धुवील नाहं
\v 39 प्रभूने ताह किइल , अहो परुश्यान , तुम्हू ताट एने वाटीह बाहेररीन घेहणु पुण तुमरेमाय आंधारो एने दुष्ट पणा बोरेल हि
\v 40 अहो मुर्खानो, ज्यान बाहेरने भाग बोनाईल हि काय तान मायवाल भाग बोनाईल नाहं काय
\v 41 पुण हा मायवाला वस्तून तुम्हू दान केरीन दया तर देखू आखा काही तुमरीकेरता शुद्ध एईन जाहू
\v 42 पुण हे परुशी तुमरेपोर हाय! तुम्हू पुदिना एने सुदाबान एने जुदाजुदा साग पातान दहावा भाग आपणु पुण लेनेआवो एने परमेश्वरान प्रेमाह टालीन आपणु ; जुवी एता की ज्याह पुण केरतेन रेणेन जुवी एता ज्याह सोडनेन मां एता
\v 43 हे परुशी तुमरेपोर हाय तुम्हू मंदिरामाय मुख्य आसने एने बाजारामारीन नमस्कार केरीनकेरता मागनु
\v 44 हाय तुमरेपोर काहाकाय तुम्हू लिकाईल कबरेसारखे हि जीपोर माणुह चालणु पुण होमजाडने नाहं
\v 45 तेवी एक शास्त्राने ताह उत्तर आपील , अहो गुरु, आवो वातून केयेलकिरीन तू आमरा निंदा करने
\v 46 तान किइल तुमरेपोर हाय तुम्हू ओहलो बारलो जो वीसने केठीन हि तो माणहापोर मेलतेन पुण तुम्हू स्वतः ता बाराह आपनो एक आगलीकेरीन पुण स्पर्श केरतेन नाहं
\v 47 हाय तुमरेपोर तुम्हू ता भविष्य वक्त्यान माहणे बोणावतेहे ज्याह तुमराच आबुक दादांनी मारीन टाकील एता
\v 48 केरिन तुम्हू साक्ष हि एने आपनो बापदादान कामाम सहभाग हि; काहाकाय तास ताह मारीन टाकील एने तुम्हू तान माहणे बोणावतेहे
\v 49 ज्यानकेरता परमेश्वरान बुद्धीसी पुण किइल हि मी तान आह्नी भविष्य वक्ता एने प्रेषितांन मोकलुह , एने तो तान मायरीन कोलाक जनाहा मारीन टाकणे एने काही जाणान तरास केरुहू
\v 50 तामुळे जोलाक भविष्य वक्त्यान रक्त जगान उत्पती फिरीन वोईल हि आखान हिशोब आवो पिढीन माणहाफायरीन लीईल जाय
\v 51 हाबेलान खुन मायरीन जख-यान खुणेपर्यंत जो वैदीन एने मंदिरान माय घात किरील एतो मी तुम्हू खेरीच किथु ज्याह आखा वातून हिशोब ज्याह पिढीन माणहाफायरीन लियेल जाय
\v 52 हाय तुम्हू शास्त्रापोर तुम्हू ज्ञानान किल्ली लीईल हि पुण तुम्हू स्वतःन प्रवेश किरील नाहं एने प्रवेश केरणारा पुण थोबाडीन मिलील हि
\v 53 ताहेरया तो तारिण निकलील तेवी शास्त्री एने परुशी वाईट प्रकारे ताण पासाण पोडीन गीयां त्रास आपुह लागिल की तो ताहेर्यो उंजू बोलणेन जुवी
\v 54 एने आवो नादान रेणा एकी ताण तोंडच्या कानलु तेभी वातूह देरू.
\c 12
\p
\v 1 कोलाकामाय ताहेर्यो हजारोन गेर्दी एनी एती, न्याओर कि तो एक दिहरापूर पोडीन जात एता , तर आखान लीखील आपनो शिष्यांना केणेंन लागील , 'परूश्यांन ढोंग विषयी खमीर विषयी होमालो
\v 2 काही डाकील नाहं , जो उगाडील नाहं जाय ; एने काही लीकील नाहं , जो समजी नाय
\v 3 ज्यानकेरता जो काही तुम्हू अंधाराम किइल हि, तो उजांलाम होमलील जाय ; एने जो तुम्हू कोठडाम कानाम केईल हि, तो धान्यापुर गाजाडील जाहू
\v 4 'मी तुम्हू जो तारो हाती एहू शकणे की जो शरीराह घात केरनु पुण ताण पासाण उंजू काही नाहं केरूह शकत, ताह मा बिऊ
\v 5 मी तुम्हू सुचवितो की तुम्हू कुनभी बिईल जाती , घात केरीलतांबाद ज्याह नरकाम टाकणेन अधिकार हि, ताहुच भिनू
\v 6 काय दुय पैमान पाच चिडाह नाहं वेचातो? तेबी पुण परमेश्वर तामरीन एक पुण विहिरीन नाहं
\v 7 तुमरो मुडी लेडया बी मुजील हेते, ज्यानकेरता बिऊ मा, तुम्हू जादा चिडाह पेक्षा मोलवान हि
\v 8 'मी तुम्हू किथु जो माणहान ओगान मान्हा स्वीकारणुच ताह माणहान पुत्र पुण परमेश्वरान स्वर्ग दूता ओगान स्वीकारून लेहु
\v 9 पुण जो माणहान ओगान मारो अस्वीकार केरुहू ताण परमेश्वरान स्वर्ग दूतान ओगान नकार किरील जाहू
\v 10 'जो कूण माणहान सोरान विरुधमाय कूण केह , ताण तो अपराध क्षमा नाहं केरिल जाहू
\v 11 'ताहेरया माणहे तुम्हू सथाव सरकार एने अधिकार ज्ञान ओगान ली जाती , तर कालजी नाहं केरणेन की आमु कायताहा प्रकारे एने काय उत्तर आपाण्यू , एने काय केनार
\v 12 कारण पवित्र आत्मा तान टाईम तुम्हू हिकाडीन आपाण्यू की काय केणेंन जुवी '
\v 13 ओवतो गेर्दीमरीन एक जाणाह ताह किइल , 'हे गुरूजी, मारो बायाख किजी की आबाकने संपती मारो हाती वाटीन आप'
\v 14 तो ताह कियील, 'हे माणुह कूण मन्हा तुमरो न्यायाधीश वाटणी केरुहू निवाडीन हि?'
\v 15 तो ताह कियील, 'होमंबालीन रीवू , एने प्रत्येक प्रकारान लोभामायरीन आपनो जीवेच: ला वोचाडीन मेलील ; काहाकाय कुणीन जीवन ताण संपत्ती तारिण रेथे नाहं '
\v 16 तास ताह एक दृष्टांता केयेल : कूण एक श्रीमंत माणहान जमिनीह जुलूम पिक आवा
\v 17 तेवी तो आपनो मोनाम विचार केरूह लागील , 'मी काय केरूह? काहाकाय मारो न्या जागो नाहं जाहारी मारो पिक हे मेलूह
\v 18 एने तो कियील, 'मी हे केरुहू : मी आपनी कोठारे मुडीन ताण फायरीन मटली बोणावनार ; एने ताह आपणो आखा धान्य व माल मेलूह ;
\v 19 एने आपनो जीवाह केनार की जीवा , तारो आह्नी मोक्तास संपत्ती मिलील हि; मोज्या केरू, खा , पिवू , सुखानी रीवू
\v 20 पुन परमेश्वरान ताह किइल , हे मूर्ख! आवो राती तारो जीव तारो तारिण लियेल जाहो ; तेवी जे काही तू एकठाच किरेल हि कुणान एय?
\v 21 ओहलोच तो माणुह पुण हि जो आपनो केरता धन एकठाच करने , पुन परमेश्वरान दृष्टीसमोर धनी नाहं '
\v 22 तेवी तान आपनो शिष्यांना किइल , 'तानकेरता मी तुम्हू किथु, आपनो जीवान चिंता मां केरूह की आमु काय खावू ; नाहं आपनो डिलान की काय पेरनु
\v 23 कारण की अेन्तारीन जीव , एने फाडका पेक्षा डील विशेष हि
\v 24 कावलापुर लक्ष मेल; तो पेरीत नाहं , नाहं कापणी केरतेन ; नाहं तान कोठारे न तान काणगी हि; तेबी परमेश्वर ताह वागाडणे तुमरी किंमत चिडापेक्षा जुलूम जादा हि!
\v 25 तुमरो मायवाला ओहलो कूण हि जो चिंता केरणेन आपणा आयुष्यामाय एक टाइम पुण वोळावू शकणे?
\v 26 तानकेरता जर तुम्हू आखाम आत्या काम देखी नाहं केरूह शकत, तेवी उजू दिहीरा वातु केरता काहा चिंता केरतेन रेणू?
\v 27 शोषण केरनारा झाडापूर लक्ष मेल की तो केवी वोदनेन रेणू : तो नाहं मेहनत केरतेन , नाहं काटणी केरतेन ; तेबी पुण मी तुम्हू किथु की शलमोन देखी आपनो आखा वैभवाम, ताण कूण एक एक सारखो फाडका पेरील नाह एतो
\v 28 तानकेरता जर परमेश्वर भूयपुरवालो खेडाह , जो आज हि हेकाले आकठाम टाकिल जाय , ओहलो पिरिह; तर ज्या अल्पविश्वासी जानाह , तो तुम्हू काहा नाहं पेरावणार?
\v 29 एने तुम्हू ज्या वातुन होधणेमाय मा रेहू की काय खावू एने काय पिवू , एने नाहं शंका केरू
\v 30 काहा जगातील जाती ज्या आखा वस्तून होधणेमाय रेतेह: एने तूमरो आबोक ओळखणे की तुम्हू जी वस्तून जरुरत हि
\v 31 पुन ताण राज्यान होधणेमाय रीवू , तेवी ज्या वस्तू देखी तुम्हू जुडी
\v 32 ३ 'हे आत्यो कळपा, मां बिऊ ; काहाकाय तुमरो पित्याह हाजो लागीह , की तुम्हू राज्य आपज्यू
\v 33 आपणी संपत्ती पाकील दान केरू; तोहोलोच स्वर्गामायील अक्षय धनान जीर्ण न एणे आवो थैली आपणेकेरता केरीन मेलू ताहरी चोर आविह नाहं व उदय लागने नाहं
\v 34 काहा की जाहारी तुमरो धन हि ताहारी तुमरो मन देखी लागील रेंय
\v 35 'तुमरी कंबरे बांधील एने जुवी एने तुमरो दिवे पेटाईल एने जुवी ,
\v 36 एने तुम्हू ता माणहानहोस बना, जे आपनो मालकान वाट दिखिह रेणू की तो व-हाडामायरीन केवी पोशा आवी , एने ताहेरया तो आवीन बायणो ठोकहु तेवी चालूच ताण केरता उगाळनेदे
\v 37 धन्य हि ते दास ताहेर्यो मालक आवीन जागृत देखू ; मी तुम्हू खेरीखेरीच किथे की तो कंबर बाधील ताह भोजन केरने केरता बोहावूह एने आह्नी आवीन ताण सेवा केरूह
\v 38 जर तो रातीन दिहीरा प्रहरी केवी तिसऱ्या प्रहरी आवीन जागृत देखू , तेवी तो दास धन्य
\v 39 पुण तुम्हू हे होमजाडीन ली की जर घेरान मालक्या मालूम हि की चोर कायताहा टाईम आवी , तेवी जागृत रीवू एने आपनो घेराह फोडू आपील नसतू
\v 40 तुम्हू देखी तीयारीम रीवू ; कारण की ज्या टाईम तुम्हू विचार देखी केरिन नाहं , ता टाईम माणहान पुत्र आवी '
\v 41 तेवी पेत्रसान किइल , 'हे प्रभू, काय हा दाखलू तू आमूह की आखाच किथी आह '
\v 42 प्रभू कियील, 'तो विश्वासयोग्य एने विचार शाली कूण हि, ज्यान मालक ताह नोकर चेकरापोर अधिकारी नेमणार की ताह वेलेपूर भोजन सामग्री आपाण्यू
\v 43 धन्य हि जो दास, ज्याह ताण मालक आवीन ओहलोच केरतालोन देखणार
\v 44 मी तुम्हू खेरीखेरीच किथे, तो ताह आपनी आखा संपत्ती उपेर अधिकार ठेरवणार
\v 45 पुण तो जर दास विचार केरुहू की मारो मालक आवणेन वार केरतेन हि, एने दासे व दासी न्या मोरू देहू लागील , एने खाइन पिईन एने मस्त एय
\v 46 तर ता दासान मालक ओला एकदिह , ताहेरया तो ताण वाट देखीह नाहं रेहू एने ओहलो टाइम ज्या तो समजी नाहं , आवूह व ताह काटीन टाकणे ताह अविश्वासू हाती नेमणार
\v 47 तो दास जो आपनो मालक्यान इच्छा होमजाडने एतो , एने तियार नाहं रेणू व ताण इच्छा चालहु , जादा मार खाण्यू
\v 48 पुण जो नाहं होमजाडीन मार खाणेन केरता काम केरूह तो थोडो मार खाण्यू; एने ज्याह होवटो होपीन आपील हि, ताण फायरीन होवटो विसीन जाहू
\v 49 'मी पृथ्वीपूर आगठो लावण्या केरता आवूह हि; एने काय इच्छाहि फक्त हे की ऐवी पेटील एती!
\v 50 तेवी तर एक बाप्तिस्मा लेणेनेन हि, एने जेवीपूर तो एय नाहं ताहउर मी कायताहा व्यवस्थामाय रेहू!
\v 51 काय तुम्हू होमजीह की मी पृथ्वीपुर शांतता करण्या केरता आवूह हि? मी तुम्हू किथु; नाहं तर आलेग केरने केरता आवूह हि
\v 52 पाच काहाका ऐवी तारिण एक घेरामाय पाच जन आपनेमाय विरोध केरुहू , तीनविरुधमाय दुयू व दुयूविरुद्ध तिनु
\v 53 आबुक सोरो शी , व पुत्र पीताहेर्यो विरोध केरुहू ; आहाख सोरान एने सोरी आईक केरिन , हाहवूख वोवडी , एने वोवडी आहवूक हेरी विरोध मेलूह '
\v 54 तान माणहा पुण किइल , 'ताहेरया तुम्हू वादडा पश्चिम उगेरीन आवतालून देखताला तेवी चालूच केणु कि पाणी पोडीह, एने तोहोलोच एता ;
\v 55 एने ताहेरया दक्षिणेन वारो सुटी तेवी कि तेवी तुम्हू केणु कि उष्ण एय एने तोहोलोच एता हि
\v 56 अेरे धोंग्यांना तुम्हू पृथ्वी व आकाशामाय वालो रूप रेंगाम भेद केरूह केरसेक्तालू, पुन आवो युगान विषयी का भेद केरूह शकत नाहं?
\v 57 'तुम्हू स्वतः निर्णय का नाहं केरीन लेतेन कि हाजो काय हि?
\v 58 ताहेर्यो तू आपनो वाद विवाद केरणारा हाती अधिका-याफाय जात हि तर लागतालोच ताण तारिण सूटण्याचा ताहवोर केर , याज मां एनेण जोईल कि तो तुवाह न्यायाधीश उगे लीन जाहू , एने न्यायाधीश तुवाह शिपायांच्या आथे होपू एने शिपाई तुवाह जेलीमाय टाकील
\v 59 मी तुम्हू किथू कि जेवीपूर तू दमळीन दामळी बोरीन नाहं आपाण्यू ताहउर तु सुटणार नाहं '.
\c 13
\p
\v 1 ता टाईम ता जागापूर उपस्थित काही माणहान येशूह ता गलालीविषयी किईल , तान रक्त पिलातान ताण बळीहे-यो मेलावीन आपील एता
\v 2 तेवी येशूने ताह किइल , तुम्हू काय विचार केरनु , की हे गलाली अब्राहाम दिहीरा आखा गलाली अब्राहाम पेक्षा खराब पापी एता ताह ज्याह वातु भोगाव्या लागण्यू
\v 3 नाहं , मी तुम्हू किथी हि जर तुम्हू आपणा मन बोद्लील नाहं तर तुम्हू पुण ओह्लास मराल, जोह्लो ते मोरणाह एता
\v 4 व ता अठरा माणहान विषयी तुम्हू काय विचार केरता शिलोहामाय बुरुज पोडीन ताह मारील काय विचार केरता, ते यरुशलेममाय रेनार दिहीरा आखा होवटो अपराधी एता?
\v 5 नाहं मी तुम्हू किथे की जर तुम्हू मन बोद्लील तर तुम्हू आखा पुण तोहोलोच मराल
\v 6 ओवतो तान हा दाखलू कियेल , 'कुणी एक आपनो द्राक्षान मोलाम एक अंजिरान झाड लागाडील एता तो तापोर फोल होदेह आवां एतो पुन ताह मिलना नाहं
\v 7 ज्यापूर तान मालीह फुसील , ऐवी देखू मी तीन वो-यावोर अंजिरान जाडाह फोल होदेह आवां हि पुन मन्हा एक पुण फोल जुडील नाहं जानकेरता ज्या तोडीन टाक हा जमिनीपोर वाया ही का हि?
\v 8 मालीह ताह उत्तर आपील , हे गुरु ज्या ज्याह वर्षी सोडीन आप, ताहउर मी ज्ञान आजुबाजू खाडो खोदीन खत पेरीन
\v 9 ओवतो ओंगाल्यो वर्षी फोल आपाण्यू तर हाजो हि जर फोल आपील नाहं तर तू ज्या तोडीन टाकू शकणे
\v 10 कूनएक प्रार्थना सबामाय शब्बाथ एकदिह येशु ताहेरया संदेश आपतेन एतो
\v 11 तेवी ताजागेन एक ओहलो बायकू एती तिमाय दुष्ट आत्मा वास किरील एता तीह अठरा वर्ष विकारान एक बायकू एती ती डोगो पोडीन कुबडी एनी एती व ती जारिक पुण हेल्लीच एता नाहांऐती
\v 12 येशु तीह ताहेरया पेल्ला तेवी आह्नी हादाडील व किईल , हे बायकू तुवाह आपनो बिमारीमायरीन मुक्त एनी इही किथे
\v 13 तीन मुंडीपोर आथ मिलील व ती चालूच हेल्लीच उभी रेणी, ती परमेश्वरान स्तुती केरूह लागील
\v 14 येशु ने शब्बाथ एकदिह तीह हजो किरेल जानकेरता की प्रार्थना सभामायवाला मंत्र्यांनी किसवायल माणहाह कियेल काम केरणे सहा दिह रेणू तर ता दिहामाय आवो व आपणा रोग शेटो केरू पुन शब्बाथ एकदिह दुखा-यो हजो केरूह नाहा
\v 15 प्रभू ने उत्तर आपतेन ताह किईल , 'हे कपटीयो , काय तुम्हुमाय प्रत्येक शब्बाथ एकदिह आपणा बैल व आपनो गेदळाह गोड्यापोररीन सोडीन ताह पाणी पिणेनकेरता लीन जात नाहं काय?'
\v 16 ऐवी ही बायकू अब्राहामान सोरी हि व तीह अठरा वर्ष बिमारीमाय एती काय जीहः शब्बाथ एकदिह तीन बंधनामायरीन तीह सोडवणू नाहं काय?
\v 17 ताहेर्यो तान हे किइल , तेवी ताह विरोध केरणारा आखा माणहे लाजवाईन फजित एयगिया ताजागेन आखा गेर्दी ताण आश्चर्य कामान वजसे जे तान किरेल एता खुश एयगियो एता
\v 18 ज्या ठिकाणा पोर तान किइल , 'परमेसश्वरान राज्य केवी हेथे एने मी ताण मेल कायता हे-यो केरूह?
\v 19 ते रायीन दाणानगीत हि ज्याह कूण लीन आपनो जेंगलाम पेरील ते मोठा एयगियो व एक झाड बुनील ओवतो आकाशामाय वालो फाकडानकेरिन आवीन ताण डालखीम पांजरा बोनावणेन
\v 20 तान पोशो किईल परमेश्वरान राज्यान मेल मी कोहलो बरोबर केरूह?
\v 21 ते खमिराणगेत हि, ज्याह एक बायाकू लीन तीन माप पिठामाय एने तो आखा ताकतालान खमीर सारखो एनो
\v 22 येशु ताहेर्यो नगरामाय व गावाउगेरीन संदेश आपतेन यरूशालेम जात एतो ,
\v 23 तेवी ताह कूण फुसील , 'प्रभू काय थोलाकास माणहान तारण एय?' तान ताह किइल ,
\v 24 अरुंद बायनामाय जाणेन केरता शक्योतो आखाच प्रयत्न केरू, काहाकाय मी तुम्हू किथु की आह्नी जाणेन प्रयत्न जादा केरती पुण जाता आवूह नाहं
\v 25 ताहेर्यो घेरान मालिक इकवारी उठीन बायणो बंद केरीन आपथु तर तुम्हू बाहेर उबरीयेल रेयीन बायणो ठोकतेन केनार , 'हे मालिक आमरेकेरता बायणो उगाडीन आप', पुन तो तुम्हू उत्तर आपुह , मी तुम्हू ओलखित नाहं , तुम्हू कारीन आवा हेथे?
\v 26 तेवी तुम्हू केनार , आमु तारहे-यो खादा, तारहे-यो पिईल , तू आमूह आमरा गेल्लीम शिक्षण आपील
\v 27 पुन तो तुम्हू केह , 'मी तुम्हू ओळखतेह नाहं तुम्हू कारीन हेथे ते? अहो खराब काम करणारा मारो फायरीन पोडीन जा,
\v 28 तुम्हू आब्राहाम , ईसाक , याकोब, तोहोलोच आखा संदेष्टान परमेश्वरान राज्यातम देखणार पुन तुम्हू बाहेर ढेकलीन आपणेमाय आवी , ताजागेन फक्त रेडनेन व दात चावणु रेंय
\v 29 ओवतो पूर्व एने पश्चिम , उत्तर एने दक्षिण उगेरीन माणहे परमेश्वरान राज्यातम आवीन जेवणान जागे आपनो जागे बोहती
\v 30 लक्षांम रेहू दया की ताजागेन जो सेवट हि, पेल्ला एय एने जो पेल्ला हेथे तो सेवट एय
\v 31 ता टाईम येशुहेऱ्यो काही परुशी आवा व ताह कियेल, 'हेरोद तुवाह मोरू इच्छितो जानकेरता यारीन ऐखादो जागापूर निकलीन '
\v 32 तेवी तान ताह किइल , जा व ता खोडकाला किजी , एक मी माणहामायरीन दुष्ट आत्म्यांना काढहु , मी आज पुण हजो केरुहू
\v 33 एने हेकालेबी ओवतो तिसऱ्या एकदिह मी आपणा काम पुरो केरुहू
\v 34 हे यरुशलेम, हे यरुशलेम, तू संदेष्टांन जीव लेतेन हि एने परमेश्वरान ज्यान तारहेर्यो मुकलेल हि, तापोर दिगुड जुगारनु हि मी कोलाक वारीन तारो माणहाह एक्ठाच केरतेन एता जोह्लो एक कुकडी आपनो पिलाह आपनो फाडकान बुंदे एक्ठाच केरतेन हि पुन तुम्हू पोटील नाहं
\v 35 देखू, तारकेरता तारो घेर परमेश्वरान द्वारे आपील हि मी तुवाह किथी हि, तू केरिन , धन्यवादीत हि तो जो प्रभूचने नावान आविह हि तू मारी ता टायमापोरउर पोशो देखणार नाहं जेवीपूर टाइम आवी निहएय.
\c 14
\p
\v 1 इकवारी शब्बाथान एकदिह मुख्य परुशामायरीन कूनएक गेराम येशु रोटुखाणेन गियो ताजागेन ते मोटला नेजेकेरीन तापोर डोला मेलीन एता
\v 2 ताजागेन ताणओगान जलोदर रोग एयेल एक माणूह एतो
\v 3 येशूने यहुदी-धर्मशास्त्री व परुशी यान फुसील , 'शब्बाथ एकदिह कोणीही हजो केरनेन योग्य हि की नाहं?
\v 4 पुन ते ठावको रेणा जानकेरता येशुन ता माणहा हाजोकेरीन आपील व कातेभी मोकलीन आपील
\v 5 ओवतो तान ताह फुसील , 'जर तुमरेमायरीन कुणीफाय आपणो सोरो हि किवा बैल हि तो वावडिमाय पोडीन जाथू तर काय शब्बाथथान एकदिह तुम्हू ताह चालूच बाहेर काढहु नाय काय?
\v 6 ज्यापूर ते ताह उत्तर आपुह शकले नाहं
\v 7 काहाकाय येशुन हे देखील की आमंत्रित माणहे आपणेकेरता बोहणेन सन्मान पूर्ण जागो होतेन एता , तेवी तान ताह एक दाखलू कियेल , तो बोल्णु :
\v 8 ताहेर्यो तुम्हू वाराडाम जेवणाह हादाडील तर ता जागापूर मुख्य जागीपोर बोहहू मा काहाकाय इही जुडी शकते की ताजागेन तुमुरिन होवटो मोठू माणूह ताउगेरीन हादील गियो रेंय
\v 9 ओवतो तुम्हूहु दुईजानाह हादनारो तुमरो आह्नी आवीन केह , 'आपनी ही जागो ज्याह माणहा आप', व ओवतो लाजवाईन तुवाह बुदेन जागे बोहणे लागी
\v 10 ताहेर्यो तुम्हू हादाडील जातेह तेवी तुम्हू आखान बुदेन जागे बोहू जानकेरता की ताहेरया तुम्हू आमत्रीत केरनार आवी तेवी तो केह , 'हे दोस्ती , उठ उपेर बोह ' ओवतो ता आखानओगान जे तारहे-यो आमंत्रित माणहे रेहू ताहारी तारो मान वोदणार
\v 11 काहाकाय जो कूण जीवाह मोठू बोनाडी , ताह आत्यो केरमेम आवी एने जो कून जीवाह आत्यो बोनाडी,ताह मोठू केरनेम आवी
\v 12 ओवतो ज्याह तान आमंत्रित किरेल एता तो ताह बोल्णु , 'ताहेरया केवी तू कालोबी एकदिह किवा राती जेवण आपाण्यू तेवी आपणा हाती , आपणा बाहाक , आपणा नातेवाईक किवा श्रीमंत शेजारी यान हादहु मा कारण ता बदल्याने तुवाह हादू व ज्यानहोस तुवाह तान फल मिलिन जाहो
\v 13 पुन ताहेरया तू जेवण आपाण्यू तेवी गरीब, दुखी, लेगडू, लेंगडा व आंधलाह यान हाद
\v 14 कारण ओवतो तानआहने तुवाह पोशा केरनेनकेरता काहीच नाहं , तेवी हे तारकेरता आशीर्वाद बोणी यान प्रत्येकी फल तुवाह नीतिमान माणहे जीवतालू इयेलपूर आपील जाहो
\v 15 ओवतो ताहेऱ्यो जेवण केरतेन बुहील माणहामायरीन एकजाण हे होमलने पोर येशूह किइल , 'प्रत्येक तो माणूह धन्यवादीत हि जो परमेश्वरान राज्यातम जेवण केरतेन असतो
\v 16 तेवी येशूने ताह किइल , 'एक माणूह कानलु तेभी मोटला जेवणावळीन तियारी केरतेन एतो , तान खूब माणहाह ज्याविषायापूर किइल एता
\v 17 ओवतो जेवणान टाईम ज्याह किइल एता , नोकरांना मोकलीन ज्यो किइल , 'ओवतो , काहाकाय जेवण तियार हि'
\v 18 ते आखा हारकोच निम्मित केहू लागिल, पेल्लाचने ताह किईल , 'मी एक खेत वेचातो लीईल हि, मन्हा जाइन ते देखताला हि, मी तुम्हू विनंती केरथू , मन्हा क्षमा केरू'
\v 19 ओवतो दिहरो किईल , 'मी पाच जोडी बैल लीईल हि, मी ताह तापासणेन केरिन जाथू , मी तुम्हू विनंती करने मन्हा क्षमा केरू'
\v 20 एक उजू जन कियील, 'मी वाराड किरेल हि, जानकेरता मी आवहू शकत नाहं '
\v 21 ताहेर्यो तो सेवक पोचू आवु तेवी तान आपनो मालक्या वर्तमान किइल , ज्यापूर घेरान मालिक जादा लाईनिम आवां एने आपनो रीडू किइल , नेगराम गेलीमाय , वाटेमायबी जा एने गरीब, दुखी, लेगडू, आंधलाह एने लेंगडा यान याहारू हादाडळीन लाव
\v 22 ता नकराने किइल , हे मालिक तुमरी आज्ञा पुरो केरील हि पुन अेविपून जागो बुंदे हि
\v 23 ओवतो मालीकान नोकराह किइल , सडकीपूर व खेतान कुपणापर्यंत जा व ती जागेरीन माणहाह आग्रह केरीन याहारू लीन आवो जानकेरता की मारा गेर भूरील जाणे
\v 24 व मी तुम्हू किथे जे पेल्ला बोहाकील गीयां एता तामायरीन एकाबी पुण मारा जेवण चाखणेन न जुळी
\v 25 येशु हाती मोठा माणहेएकठाहेते जात एता , तो ताऊखीर वोलील व कियील,
\v 26 जर माहफाय काडील आविह रेंय एने आपणा आहाक , आबुक , बायकु एने सोरा , आपणा बाहाक एने बोनिक एने न्याओर की आपनो जीवनाह मारेरीन होवटो प्रेम करने , तर तो मारो शिष्य एहू शकत नाहं
\v 27 जो आपणो क्रूस विस्ताच मारपासान आवथू तो मारो शिष्य एहू शकत नाहं
\v 28 जर तुमरेफायरीन कूण बरुज बांधणेन इच्छा येतो तो पेलूच बोहीन व खर्चान अंदाज केरीन आपनेहेऱ्यो तो पुरा केरणेओलाक ऐपत हि की नाहं हे दिखिह नाहं?
\v 29 नापून केदिमेदी पाया पेरनेपुर ताह जर तो पुरा केरता आवां नाहं तर देखणारे आखा माणहे तान मोजाक केरती व केती ,
\v 30 अरे आवो व्यक्तीने बांधणेन सुरवात तर किरेल , पुन हा पुरो केरूह शकील नाहं
\v 31 किंवा कूण राजा ओहलो रेंय जो कालोबी दिहीरा राजान विरोधामाय लेढाई केरणेन गियो व पेल्ला बोहीन विचार किरील निहएय तर आपनो दहा हजार शिपायाहे-यो काय तो वीस हजार शिपाय हेथे ताहेर्यो लढाई केरूह शकेल की नाहं
\v 32 व जर तो लढाई केरूह शकत नाहं तर ताण विरोधी ऐवी वाटीच रेंय तेविरीन तो आपनो वकीलाह मोकलीन ठावको रेणेन प्रस्ताव केरूह
\v 33 तर ओवतो ज्यानहोस तुमरेमायरीन काडील जो आपनी आखा संपती त्याग केरतेन नाहं तो मारो शिष्य एहू शकत नाहं
\v 34 मिठ हाजो हि पुण जर मिठान खारटपणाच गियो तर ताह रुची (चोव ) कायतान लावता आवी?
\v 35 तू जमिनीमाय किवा उकिरड्याह ही काममाय आवनार नाहं माणहे ताह ओहलोच बाहेर टाकीन आपणु , 'न्यानहेऱ्यो होमलानेन कान हेथे, तो होबली '.
\c 15
\p
\v 1 ऐवी ताहेर्यो जकातदार व पापी आखा तान होमलानेन तानआहने आविह एता
\v 2 तेवी परुशी व यहुदी धर्म शास्त्री बोडबोड केरतेन कियेल, 'हा माणूह तर पापी माणहान स्वागत केरिन हि व ताहेऱ्यो जेवण केरतेन हि'
\v 3 ज्यापूर येशूने ताह हा दाखलू होमलायेल ,
\v 4 होमजू तुमरेमायवालो कुणीफाय शंभर मेंढरे हेथे व तामायरीन एक टाकाईल तर काय तो नव्याण्णव मेंढरे जेंगलाम सोडीन ते टाकायेल पासाण जाहो जेवीपूर ते सापडील नाहं
\v 5 ओवतो ते मेंढरो ताह सापडेल तेवी ताह खुशीमाय ताह आपनो खांद्यापूर विसीन लेणे
\v 6 व ताहेर्यो तो गिर पोशा जाथू तेवी आपनो दोस्ताहा व शेजाऱ्यांना आह्नी हादाडळीन ताह किथे, मारहे-या आनंद केरू काहाकाय मारा टाकाईल मेंढरो सापडील हि
\v 7 मी तुम्हू किथी हि ज्यानहोस कुणी एका मन बोदलणारान पापी केरता , ता नव्याण्णव नीतिमान एदम्यारीन , ज्याह बोदलणेन जरुरत नाहं स्वर्गाम आनंद किरील जाहो
\v 8 किवा होमजू कूण बायकू हि जीफाय दहा चांदीन सिक्के हि व तीन एक सिक्का ढाकणे तर काय ती दिवू लागाडील गेराम जेविपोर झाडत रेंय व लक्ष आपील होदेह रेहू जेवीपूर ते सापेडतालो नाहं?
\v 9 व ताहेर्यो तीह ते सापडीलील तेवी ती आपनो दोस्ताहा व शेजाऱ्यांना आह्नी हादाडळीन केनार , मारहे-या आनंद केरू काहाकाय मारो शिक्का जो टाकाईल एतो तो सापडील हि
\v 10 मी तुम्हू केणेन की ज्यानहोस एक मन बोदलनार पाप्यान केरता पुण परमेश्वरान दूतांच्या उपस्थित ताजागेन आनंद किरील जाहो
\v 11 ओवतो येशूने किइल , 'एक माणहान दुय सोरा एता '
\v 12 आत्या सोरो आपनो आबाक किइल , 'जी संपती मारो वाट्याने हि ती संपती मन्हा आपील आप,' तेवी आबूक आपनो दुयसोराह संपत्ती वाटीन आपिल
\v 13 एविवूर खूब टाइम एनी नाहांऐती, की आत्या सोरो आपनी संपत्ती लीईल व शेटो देशाम जाणेन निकलील, एने ताजागेन मोज्यामारणे केरीन आपनी आखा मालमत्ता विसीन टाकील
\v 14 ताहेर्यो ताण आखा संपती निवरील एती तेविरीन ता देशाम भयानक दुष्काळ पोडील एतो तेवी तो अडचणीम रेहू लागील
\v 15 जानकेरता तो ता देशाम कुणी माणहाउगी जाइन मोजरीन केरूह लागील तान ताह आपनो खेताम डुकरे चारणे केरता मोकलीन आपील
\v 16 ताजागेन तान विचार किरील की ताह मुंग्या खाणेन जुडी, जे डुकरे खाणे एता पुन कूण ताह एक मुंग्या पुण आपिल नाहं
\v 17 ओवतो ताह ताहेर्यो तो शुद्धीपूर आवां तेवी बोल्णु , मारो आबाकफाय इही कोलाक मोज-या हि ताहेऱ्यो खाइन पुण उगरी एने मी न्या उपाशी मोरतालू हि
\v 18 ऐवी मी यारीन मारो आबाकफाय जाह व ताह केहू , 'आबूक मी स्वर्गान परमेश्वर व तारविरुधामाय पाप किरेल हि'
\v 19 ऐवी ओगान मी तारो सोरो केणेन केरिन योग्य नाहं मन्हा आपणो मोज-या होमजाडीन मेलीन ले
\v 20 तेवी तो उठीन आपनो आबाकफाय निकलील ऐवी तो काही अंतर सेठो वालू एतो , तेवी ताण आबूक ताह देखील, व ताण आबाक तापोर खूब दया आवी तेवी तो दोवळतीन जाइन तान आपनो गेलामाय गळा रीगाडीन तान मुक्के लीईल
\v 21 'सोरो आपनो आबाक किइल , आबूक , मी तारो नेजेकेरीन व स्वर्गान विरुद्ध पुण किरेल हेथे मी ऐवी तूमरो सोरो केणेन केरिन योग्य नाहं '
\v 22 पुन आबूक आपनो नोकरांना किइल , जेल्दी हाजो कपडे लावो व ज्या ते रीगाडू ताण आथाम मुंदी व पायांम चाट्या रीगाडू
\v 23 पुष्ट ओहलो पशु लीन काटू ताह खाइन आपु आनंद केरूह
\v 24 काहाकाय जो मारो सोरो मोरणु एतो , ऐवी जोह्लो जीवतालू एनो हि, हा टाकईल एतो पुण ऐवी तो सापडील हि, तेवी ते आनंद केरूह लागिल
\v 25 ऐवी ताण मोठू सोरो खेताम एतो , ताहेर्यो आवां व गेराण आह्ने पोचना तेवी तान गाण्य नाचणेन आवाज होमलील
\v 26 तान आपनो एक नोकराह हादाडळीन फुसील हे आखा काय चालना हि?
\v 27 नोकरान ताह किइल , तारो बाहाक आवां हि व तारो आबूक सुरक्षित व हाजो देखीन एक पुष्ट पशु काटील हि
\v 28 मोठू बाहाक जादा किसवानु तो आत जातच नाहएतो तेवी ताण आबुख बाहेर आवां व ताह होमजाडील
\v 29 पुन तान आबाक उत्तर आपील , देखू, मी वो-ह्यांनवो-हे तारी सेवा केरतेन आवां हि मी तारो कालोबी आज्ञा विरोध किरील नाहं पुन तुम्हू मन्हा एक पशु आपील नाहं की मी आपनो दोस्ती हे-यो आनंद केरूह
\v 30 ३ पुन ताहेर्यो तारो हा सोरो आवां ज्यान वेश्यामाय आपणा आखा धन खेरचील, तानकेरता तू मोठू पुष्ट पशु मारील
\v 31 ३ आबूक ताह किइल , मारो सोरा , तू कायमने मारो आह्नी हि एने जे काही माहफाय हि ते आखा तारोच हि
\v 32 ३ पुन आमूह खुश एनेण जुवी व तिवार साजरा केरुहू तारो हा बाहाक जो मोरणु एतो ऐवी पोशो जीवतालू एनो हि हा टाकाईल एतो ऐवी सापडेल हि.
\c 16
\p
\v 1 ओवतो येशूने आपनो शिष्यांना किइल , एक श्रीमंत मानुहू एतो ताण एक कारभारी एतो तापोर आरोप एतो की तो संपत्ती निवरावीन हि
\v 2 तेवी तान हादाडील व किईल , तारबारामाय मी हे काय होमलथू? आपनो कारभारान हिशोब आप, काहाकाय ज्यान ओगान तू कारभारी रेणू नाहं
\v 3 ज्यापूर कारभारी ने मोनाम किईल , मारो मालिक मार्फायरीन कारभा-यान काम मांगत हि ऐवी मी काय केरूह? मारो उगे ऐवी ओलिक शेक्ती रेणी नाहं की, मी खेताम जाइन खोदाई गाळणेन काम केरूह शकणे व मागणेन मन्हा लाज लागीह
\v 4 हजो ऐवी समजील की मन्हा काय केरणे जूइ की ज्यान उगेरीन ताहेर्यो मन्हा कारभारी पदापुरीन काढीन टाकील जाहू तेवी माणहे आपनो गेराम मारो सत्कार केरुहू
\v 5 तेवी तान मालिक च्या प्रत्येक आपणारा हादाडील , पेल्ला माणहा तान फुसील , मारो मालकान तुवाह कोलाक देण हि?
\v 6 तान किईल शंभर माप जैतुनान तेल, ज्यापूर तो बोल्णु हा ले तारो रोख , व बोहीन जेल्दी ज्या फोलह केरीन आप
\v 7 ओवतो तान दिहीराह किईल एने तुवाह कोलाक देण हि? तान किइल , शंभर खड्या गहू , तो ताह कियील हा ले तारो रोखा एने शंभर चे ऐशी केरीन आप
\v 8 ज्यापूर ताण मालक्याने ता बेईमानी कारभारीन प्रशंसा किरीलकेरिन तान चतराईकेरिन काम किरेल एता संसारिक माणूह आपणेहोस माणूह मुळे व्यवहारामाय आध्यात्मिक होवटो चेत्रो एय
\v 9 मी तुम्हू किथे की, संसारिक मालमत्ता केरता आपणा हाती बोणावू कारण ताहेर्यो मालमत्ता निवरी तेवी सार्वकालिक रेणेन केरता तुमरो स्वागत केरती
\v 10 जे माणहे यापोर थोडाक केरता विश्वास किरील जाहो व ज्याह प्रमाणे ते थोडाक केरता बेईमानी एहू केरसेक्तालू तो होवटो पुण बेईमानी एहू शकणे
\v 11 ज्यानहोस जर तुम्हू संसारिक मालमत्तापूर भरोसा मेलूह नाहं , तर खेरा देन विषयी कूण भरोसा मेलूह?
\v 12 जे कूण दिहरान हि जर तुम्हू तानकेरता विश्वासाचे पात्र नाहाहेतो तर जे तुमरो हि ते तुम्हू कूण आपाण्यू
\v 13 काडील नोकर दीही मालकान सेवा केरूह शकत नाहं तो एकास द्वेष केरूह एने दिहीराह प्रेम केरूह तो एकास धेरीन रेंय व दिहीराह तुच्छ मानील तुम्हू धन एने परमेश्वर आवो दुयुन सेवा हारका एईन केरता आवूह नाहं
\v 14 ऐवी ताहेर्यो पैशान पुजारी परुश्यांन हे होमलील, तेवी तान येशून खूब मोजाक केरील
\v 15 आवु तान ताह किइल , तुम्हू इही हेथे जे माणहान ओगान इही देखाडते की तुम्हू खूब हाजो हेथे पुन परमेश्वर तुमरो मोनाह ओळखणे माणहे ज्याह खूब किमती होमोजणु ते परमेश्वरान केरता ते तुच्छ हि
\v 16 योहानाफायवुर नियम शास्त्र एने संदेष्टान मुख्यता एता तानबादमाय परमेश्वरान राज्यान सुवार्ता प्रचार केरील जात हि एने प्रत्येक माणहे मोटला प्रमाणाम ताफाय खेचेल जात हि
\v 17 पोशो स्वर्ग एने धेरती नष्ट एने शक्य हि पुन नियम शास्त्रामाय एक एक बिंदून शेक्ती न तुटणेन हि
\v 18 जो प्रत्येक काडील आपनी बायकु सोडीन दिहरा वाराड केरथू तो व्यभिचार करने ज्यानहोस जो आपनो एदम्याउगेरीन सोडील कुणीन बायकूहे-यो वाराड करने तो पुण व्यभिचार केरते रिथीह
\v 19 ऐवी देखू, एक मानुहू एतो तो खूब श्रीमंत एतो तो जामणी तलम फाडका घालीत इही व प्रत्येक दिह थाटामाटाम जीवनान आनंद लेतेन एतो
\v 20 तान जागापूर लाजर नावान एक गरीब दुखी ताण दरवाजाआहणे पोडीन रेथे एता तान डील फोडाच्या जेखमान भूरील एता
\v 21 ता श्रीमंत माणहान उष्ट पुडील तान पेट बोरणेकेरता तो तडफत एतो न्याओर की चित्ताह आविह एता व ताण जखमेपोर चाटत एतो
\v 22 व ओवतो इही एयगियो की तो गरीब मानुहू मोरणु तेवी स्वर्ग दूत आवीन ताह लीन गीयां व अब्राहामान गोदमाय जाइन बोहाडया तो श्रीमंत मानुहू पुण मारीन गियो ताह जमिनीमाय गाळील
\v 23 नरकात ताहेर्यो तडफत येतो ताहेरया तान आपणा डोला उपेर केरील तेवी अब्राहाम खूब शेटो दिसत एतो पुन तान लाजाराला ताण गोदमाय देखील
\v 24 तेवी तान आवाज आपील किईल , आबूक अब्राहामान , मारपुर दया केर व लाजराला मोकील की तो आपनी मुंदी बुडाविन मारी जीभ थेन्डो केरीन आपजी काहाकाय मी ज्याह आखटाम तडफत हि
\v 25 पुन अब्राहामान किईल , हे मारो सोरा , एर तू तारो जीवन सहवासाम आपनी हाजी वस्तु मेलविल व पुन लाजराला वाईट वस्तूच जुडी ऐवी तो याहारू आनंद केरतेन हि व तू त्रास केरतेन हि
\v 26 व ज्याह आखा परिस्थितीम आमरा व तुमरो माय एक मटली खाई हिजानकेरता की जर कूण तुमरेहे-यो आवहू इच्छितो तेबी ताह जाता आवूह नाहं व तारिण कोणीही याहारू आविह आवूह नाहं
\v 27 ता श्रीमंत माणहान किइल , तर ओवतो हे आबूक मी तुवाह विनंती करने की लाजराला मारो आबाकने गिर मोकील
\v 28 कारण मारा पाच बाहाक हेथे तो ताह चेतावणी आपुह जानकेरता की तास तेबी ज्याह त्रास हुवांरनी जागीपोर आवहू नाहा
\v 29 पुन आब्राहामने किइल , तानआहने मोशे हि व संदेष्टे पुण हि ताह तान होमलूह आप
\v 30 श्रीमंत माणहे किइल , नाहं आबूक अब्राहामान , जर कूण मुरीलमायरीन ताहेऱ्यो जाहो तर ते मन फिरविणार
\v 31 अब्राहाम ने ताह किइल , जर ते मोशे व संदेष्टे तान होंबलेह नाहं तर जर कूण मुरीलमायरीन जीवतालू एहू तान आह्नी जाहो तेबी ते मानणार नाहं.
\c 17
\p
\v 1 ओवतो तान आपनो शिष्यांह केयेल ,'' एहू नाहं शकत कि अडखडन नाहं एय ; पुन हाय ता माणहापूर ज्या कारणाने ते आवते!
\v 2 जो आवो आतल्या तारिण कुणी एकास अडखडन लावील हि ताण केरता ज्याच हाजो हि कि, जातीन तळी ताण गेलामाय बांधिन ताह समुद्रामाय टाकणे
\v 3 होमंबालीन रेवू ; केध्दीह तारो भावू अपराध केरूह तर ताह होमजाळ , एने पोस्तावी तर ताह क्षमा केरू
\v 4 केध्दीह दिह भरात तो सात अपराध केरूह एने हाती टायीमा तारो आह्नी पोशा आवीन केह , मी पस्तावील हि; तर ताह क्षमा केरू''
\v 5 तेवी प्रेषितान प्रभूह किइल ,'' आमारो विश्वास वोदाळ''
\v 6 प्रभूने किइल ,'' केध्दीह तुम्हू राईन दाण्या बरोबर पुण विश्वास रेंय तर , तुम्हू ओवतो तुतीन जाडाह किवू कि मुळाहे-योच उखाडीन समुद्रामाय लागिन जा, तर तो तुमरो होमलील हि
\v 7 ''तुमरेमाय वालो ओहलो कूण हि, ज्यान दास एल जुपीन एने मेंढराह चारणे , एने ताहेरया तो खेतामायरीन आवां , तर ताह किवू ,' जेल्दी आवीन जेवण केरणे बोह?
\v 8 एने हे केहू मा,' मारा जेवण तियार केर , एने ताहउर मी खाईल पिल ताहउर कंबर बाधील मारी सेवा केर ; ज्ञान ओवतो तू पुण खाइल पिईन ले
\v 9 काय तो ता दाचाचे उपकार माणहा कि तान तोज काम किरेल ज्यान आज्ञा आपिल गीयी एती?
\v 10 आवो रीतीमाय तुम्हू भी आखा कामान केरीन टाकु ज्यान आज्ञा तुम्हू आपिल गीयी एती ; तेवी केवो ,' आमु रिकामी दास हि; जे आमूह केरणे जुविकाय एता आमु केवळ तोज किरेल हि
\v 11 इही एयगियो कि ते यरुशलेम उगे जात एतालून शामरोनात गालील मायरीन जात एतो
\v 12 कायताहा एक गावाम प्रवेश करीन टाईम दहा कुष्ट दुखा-यो मिलना
\v 13 तेवी सेटोच उबरीयेल रेयीन उचो शब्दाम किइल , हे येशू, हे स्वामी आमऱ्येपुररीन द्या केर ''
\v 14 तान ताह किइल , जा एने जीवाह याजकाह देखाड '' एने जाता जाता ते शुद्ध एयगियो
\v 15 तेवी तामायवालो एक हे देखीन मी हाजो एनो हि उचो शब्द माय परमेसश्वरान गौरव केरतेन पोशा आवां ;
\v 16 एने येशु च्या पायापोर उबडा पोडीन तान आभार मानना ; एने तो शमरोनी एतो
\v 17 ज्यानवजेसे येशूने किइल ,'' काय दहा एयगियो नाहं , ओवतो ते नऊ कां हि?
\v 18 काय ज्याह परका फायरीन उन्जू कुनुस निकलील नाहं जो परमेश्वरान गौरव केरूह?''
\v 19 तेवी तान ताह किइल ,'' उठीन निकलीन जा; तारो विश्वासान तुवाह हजो किरेल हि''
\v 20 तेवी परुश्यांन ताह फुसील कि परमेसश्वरान राज्य केवी आवी , तर तान ताह उत्तर आपील ,'' परमेसश्वरान राज्य दृश्य रुपाम आविह नाहं
\v 21 एने माणहे हे नाहं केनार , देखू , न्या हि, नापून ताहारी हि; कारण देखू, परमेसश्वरान राज्य तुमरो माय हि''
\v 22 ओवतो तान शिष्यांनी ताह किइल ,'' तो दिह आवी , ज्यामाय तुम्हू माणहान सोरान दिहामरीन एक दिहा देखहुं इच्छिता , एने नाहं देखहुं सेकीह
\v 23 माणहे तुम्हू केतील ,' देखू ताहारी हि' नापून ,' देखू तोथा हि' पुन तुम्हू निकलीन जाहू मा एने ताण पासाण जाहू मा
\v 24 कारण जिही वीज आकाशान एक निकलीन दिहीरा बाजूमाय चमकणे , तोहलोच माणहान पुत्र पुण आपनो दिहामाय प्रकट एय
\v 25 पुन पेल्ला आवश्यक हि कि तो जादा दु: ख विसी एने ता युगान माणहे ताह तुच्छ मानती
\v 26 जोह्लो नोहान दिहामाय एयगियो एता , तोहोलोच माणहान सोरान दिहाभी एय
\v 27 ज्या दिह ताहवोर नोहा जाहाजाम चेढील नाहं , ता दिह ताहवोर माणहे खाणे पित एता , एने ते वाराड केरिन एता तेवी जल प्रवाह आवीन ता आखान नष्ट किरेल
\v 28 एने जोह्लो लोट च्या दिहामाय एयगियो एता एने माणहे खाणे पित एता , लेणो देन केरतेन झाडे लागाळ एता गेर बांध एता ;
\v 29 पुन ता एकदिह लोट सदोमा मायरीन निकलील, ता एकदिह आखटान एने गेधक आकाशामायरीन पुढील एने आखान नष्ट केरीन आपील
\v 30 माणहान सोरान आवनारा एकदिह पुण ओह्लास एय
\v 31 ''ता एकदिह जो छतावर रेंय एने तान हारका घेराम रेंय तो ताह लेणेकेरता जाहू नाहा ; एने ओह्लास जो खेतामाय एती तो पोशा जाहू नाहा
\v 32 लोटान बायकूह एर केरू
\v 33 जो कूण आपणा जीव वाचाडूह दिखेह तो ताह टाकाय , एने जो कूण ताह टाकाय तो ताह जीवतालू मेलील
\v 34 मी तुम्हू किथे, ता राती दुय माणुह एकुच खाटलापोर रेंय ; एक लियेल जाहो एने दिहरो सोडीन आपील जाहो
\v 35 दुय बायकू एक हाती जात्यापोर देलणे रेंय , एक विसील जाहो एने दिहिरी सोडीन आपील जाहो
\v 36 [दुय जन खेताम रेंय , एक विसील जाहो एने दिहरो सोडीन आपील जाहो ]''
\v 37 हे होयलू तास ताह फुसील , हे प्रभू हे कुठ एय ,'' तान ताह किइल ,'' जाहारी प्रेत हि ताहारी शिंगाडे जोमती.
\c 18
\p
\v 1 तेवी तान तान विषयाम नित्य प्रार्थना केरावी एने तुट गीयो नाहा हा दृष्टांत कियेल
\v 2 '' कूण एक नगरामाय न्यायाधीश रेथे एतो , तो परमेश्वरान बियीईन नाहएतो एने काल्लूच माणहान पोरेनदीही केरतेन नाहएतो
\v 3 ता नगरामाय एक विधवा रेथे एती , जी ताण आह्नी आवीन आवीन किथी एती , मारो न्याय चुकाडीन मन्हा मारो कर्जदाराफायरीन वाचाढो'
\v 4 काही टाइम ताहवोर तो ते मानू नाहं पुन सेवट मोनाम विचार केरीन किइल , जर मी परमेश्वरान बियीईन नाहरेने, एने माणहान कालजी न केरता;
\v 5 तेबी हि विधवा मन्हा त्रास आपतेन रेथू , ज्ञान केरता मी तीन न्याय केरूह, केध्दीह इही न होवो कि घडी घडी आवीन मन्हा त्रास आपूह''
\v 6 प्रभून किइल ,'' होमलू , हे अधर्मी न्यायी काय किथे?
\v 7 ज्ञान केरता काय परमेश्वर आपनो निवाडीलाहा न्याय तो केरुहू नाहं का , जो रात दिह ताण धावा केरनु? काय तो आपनो विषय माय टाइम लागाडूह?
\v 8 मी तुम्हू किथे, तो चालूच ताण न्याय केरूह तेबी पुण माणहान पुत्र पृथ्वी उपेर न्यावालो तेवी ताह पृथ्वीपोर विश्वास रेंय काय
\v 9 तान ताण उगेरीन तापोर भोरोसा मेलतांलोन एता , कि आमु धार्मिक हि एने दिहीरा तुच्छ मानत एता , जोस दृष्टांत कियेल :
\v 10 '' दुय माणुह मंदिरामाय प्रार्थना केरनेनकेरता गीयां ; एक परुशी एने दिहरो जकात लेणार
\v 11 परुशी उबरील रेयीन ताण मोनाम प्रार्थना केरूह लागील ,' हे परमेश्वर मी तारो धन्यवाद करने कि मी दिहीरा माणहा सारखो टेगनारा अन्यायी , एने व्यभिचारी नाहं एने नाहं जकात दारा सारखो हि
\v 12 मी आठवड्यामायरीन दुयीवारी उपवास मेलथू मी आपनो कोमाईन दहावा भाग पुण आपथु
\v 13 पुन जकात लेणार सेटोच उबरील रेयीन स्वर्ग उगे देखहुं ईच्छी ला नाहं तर आपनी छाती ठोकीन ठोकीन किइल ,' हे परमेश्वर पाप्यापोर दया केर
\v 14 मी तुमु किथु कि, तो दिहरो नाह पुन ज्योच माणुह धर्मी टेरील एने आपने घेर जाइल ; कारण कि जो कूण जीवाह मोठू बोनाडी, ताह आत्यो केरनेम आवी ; एने जो जीवाह आत्यो बोनाडी ताह मोठू केरनेम आवी ''
\v 15 ओवतो माणहे आपनो सोराह पुण ताण आहने लावणेन लागिल कारण तो तापोर आथ मेलील एने ; पुन शिष्यांनी देखीन ताह खीचवाने
\v 16 येशूने सोराह आहने हादाडळीन किइल ,'' सोराह मारो उगे आवने दिवू, एने ताह नाह केहू मा; काहाकाय परमेसश्वरान राज्य तान सारख्या ताणुच हि
\v 17 मी तुम्हू खेरो किथे कि जो कूण परमेश्वरान राज्या सोरोन हारका स्वीकार केरुहू नाहं तो तामाय केधीच प्रवेश केरूह शकणार नाहं ''
\v 18 कूण एक अधिका-याने ताह फुसील ,'' हे हाजो गुरु, सार्वकालिक जीवनान अधिकारी रेणू केरता मी काय केरूह?''
\v 19 येशू ने ताह किइल ,'' तू माहु हाजो का केणे? कुनुस हाजो नाहं केवळ एक, अर्थाम परमेश्वर
\v 20 तू आज्ञाना जानीह :' व्यभिचार नाहं केरुहू, हत्या केरूह मा, एने चोरी केरणेन नाहं , खोटी साक्ष आपूह मां , आपनो आबुक एने आपनो आहाकान आदर केरहू'''
\v 21 तान केयेल , मी तर आवो आखाह जुवान पणा तारिण देखतालु आवूह हि''
\v 22 जो येशू ने ताह केयेल ,'' तुमरीम ऐवी पुण एक वातुन थोडो हि आपणा आखा काही पाकील गारीबांह आपिन टाक; एने तुवाह स्वर्गाम धन जुडी, एने आव चाल मारो पासाण आव''
\v 23 ज्यो होमलीन तो जुलूम नाराज एनो , काहाकाय तो खूब श्रीमंत एतो
\v 24 येशूने ताह देखीन किइल '' धनवानान परमेश्वरान राज्या माय प्रवेश केरिन कोलाक केठीन हि
\v 25 परमेश्वरान राज्यातम धनवान केरता प्रवेश केरनेनकेरता उंटडान हुईन नाकाम जाणू सोपो हि''
\v 26 ओवतो उपेरीन होमलणार किइल ,'' तर ओवतो कुणीन उद्धार एहू शकणे?''
\v 27 तान किइल ,'' जो माणहा फायरीन नाहं एहू शकत, तो परमेश्वर फायरीन एहू शकते''
\v 28 पेत्रसान किइल ,'' देखू आमु तर घेरदार सोडीन तारो पासाण आवा हि''
\v 29 तान ताह केयेल ,'' मी तुम्हू खेरोच किथु कि ओहलो कुणीचनाह जो परमेश्वरान राज्या केरता घेर किवा बायकु , किवा बायाक , किवा आई-आबाक किवा सोराह सोडीन आपील हि''
\v 30 ३ एने आवो टाईम मोक्तास पटीने जुडील नाहं एने आवणारा युगात अनंत जीवन''
\v 31 ओवतो तो बाराजणान हाती लेईन जाइन ताह किइल ,'' देखू , आमु यारुशलेमेन जाते, एने जोलाक वातु माणहान सोरानकेरता भविष्य वक्ता द्वारे लीखील गिया हि, तो आखा पुरो एय हि
\v 32 काहाकाय तो दिहरी जातीयांन आथाम होपील जाय , एने तो ताण चेष्टा केरती एने तापोर थूपती ,
\v 33 एने ताह फटके देती , एने घात केरती ; एने तो तिसऱ्या दिह पोशो जीवतालू एय ''
\v 34 पुण तो ओवतो वातु मायरीन काल्लीज वात होमजील नाहं ; एने ती वात तास लिकाईन मेलील एने जो किइल गीयां एता तो तान लक्षांम आवा नाह एता
\v 35 ताहेर्यो तो यरीहो आहने पोचना, तर एक आदला रोडान मेरापूर बोहीन भिक मांगतेन एतो
\v 36 ती गेर्दिन जात असलेल्या आवाजा होमलीन फुसणे केरिन लागील ,'' सोण काय एता हि?''
\v 37 तास ताह केयेल ,'' येशू नासरेथाह जात हि''
\v 38 तेवी तो आयडीन कियील, हे येशू दाविदान संतान, मारो उपेर दया केरू! ''
\v 39 जो ओगान ओगान जात एता , तो ताह खिजाडणे लागिल कि ठावको बोह ; पुन तो जास्तीस आयडणेन लागील ,'' ज्यो दाविदान संतान, मारपुर द्या केरू! '
\v 40 तेवी येशू उबरील रेयीन आज्ञा आपिल कि ताह मारो उगे लावो , एने तेवी तो आहने आवां तेवी तान ताह फुसील ,
\v 41 ''तुवाह काय जुविकाय कि मी तारो केरता काय केरूह?'' तान कियेल,'' हे प्रभू ज्यो केर कि मी देखहुं शकेल''
\v 42 येशूने ताह किइल ,'' देखहुं फोलरेना तारो विश्वासान तुवाह हाजोकिरेल हि''
\v 43 तेवी लागीच तो देखणेन लागील , एने परमेसश्वरान गौरव केरतेन ताण पासाण निकलीन गियो एने आखा माणहान देखीन परमेश्वरान स्तुती केरील.
\c 19
\p
\v 1 तायारिहोत प्रवेश केरील एने ता मायरीन तो ओगान जात एतो 
\v 2 ताहारी जक्कय नावान एक मानुहू एतो तो करवसुल केरनाराण मुख्य एतो
\v 3 ताह येशूह देखताला एता की काल्ल्हा हि, पुण ताह गर्दीमुळे दिसत नाहएतो कारण तो बुठकु एतो
\v 4 तेवी ताह देखणेनकेरिन तो एक उबरान झाडापूर चेढील कारण येशु तान वाटीन जाहू एतो
\v 5 ताहेरया येशु ताण जागे पोचना तेवी उपेर देखीन तान किइल , हे जक्कय, जेल्दी उतरीन आव; कारण आज मन्हा तारो गेराम रेणेन हि
\v 6 तो खुशीमाय उतरीन आपनो गेराम लीन गियो
\v 7 हे देखीन आखा माणुह कुरकुर केरूह केणेंन लागिल, तो तर एक पापी माणहान गेराम गियो हि
\v 8 जक्कयान उबरीयेल रेयीन प्रभूला किइल , हे प्रभू मी आपनी अर्धी संपती गारीबांह आपथु एने जर कुणान काही पुण अन्यायाने लीईल हि तर ताह चार पट्ट पोशा केरुहू
\v 9 तेवी येशूने ताह किइल , आज आवो घेराह तारण प्राप्त एयगियो हि तामुळे हा पुण अब्राहमान सोरो हि
\v 10 कारण माणहान पुत्र टाकाईयलाह होदणे केरता एने तान तारण केरनेनकेरता आवां हि
\v 11 ताहेरया ते ज्याह वातु होंबलेह एता तर तान एक उदाहरण किइल , ज्यान केरता की तो यरुशलेम आह्नी एतो एने ते होमजाडने एता की परमेसश्वरान राज्य ऐवी प्रकट एय हि
\v 12 केरिन तान किइल , एक श्रीमंत मानुहू शेटो देशाम चालहु म्हणजे तो राज पद मेलावीन फिरीन आवूह
\v 13 तान आपनो नोकरामाय दहा जनाहा हादाडळीन ताह दहा शिक्का आपील एने ताह किइल , मी पोशा आवूह ताहउर लेनदेन केरुहू
\v 14 पुण ताण नगरात रेणारे ताहेर्यो द्वेष केरुहू एने तान पासाण वकिलान द्वारे केयीन मोकलील की आमूह नाहं जुवी की हा आमऱ्येपुररीन राज्य केरुहू
\v 15 ताहेरया तो राज पद मेलावीन फिरीन आवां तेवी इही एयगियो की आपनो नोकरांना ज्याह तान रोखडी आपील एता आपनेहेऱ्यो हादाडळीन लावील म्हणजे मालूम केरुहू की ताण लेनदेन ने काय काय कोमाईल
\v 16 तेवी पेल्लाचने आवीन किइल , अहो मलिक तारो शिक्क्याने मी दहा शिक्का कोमाईल हि
\v 17 तान ताह किइल , धन्य, अहो हाजो सेवकान जादा व थोडो माय विश्वास योग्य निकलील ऐवी दहा नगरापोर अधिकार मेलील
\v 18 दिहरो आवीन किइल , अहो मलिक , तारो शिक्क्याने मी आजू पाच शिक्का कोमाईल हि
\v 19 तान ताह पुण किइल तू पुण पाच नगरांम अधिकारी एईन जा
\v 20 तीस-याने आवीन किईल , हे स्वामी , देखू तारो हा हिकू हि ज्याह मी घासाडीमाय बांधिन मिलील हि
\v 21 कारण मी तुवाह बियीईन एतो ज्यान केरता की तू कठोर मानुहू हि जे तू किरेल नाहं ताह विसीन लेणे एने जे तू पेरील नाहं ताह तू काटीह
\v 22 तान ताह किइल , अहो दुष्ट सेवकान , मी तारीच मुया केरिन तुवाह दोषी ठेरावीन हि तू मन्हा जाणांम एतो की मी कठोर मानुहू हि जे मी मिलील नाहयेतोतो मी विसीन लेणे एने जे मी पेरील नाहं ते मी काटीह ;
\v 23 तर तू मारा सावकाराउगी का मिलील नाहं की मी आवीन व्याजाहे-रो लीन लीईल हि
\v 24 जे माणुह आह्नी उबरीयेल एता तान ताह किइल तो शिक्का ताफायरीन लीन ली एने ताह दया ज्याफाय दहा शिक्का हेथे
\v 25 तान ताह किइल , अहो स्वामी , ताफाय तर दहा शिक्का तर हेथे?
\v 26 मी तुम्हू किथु की ज्याफाय हि ताह आपील जाय ; एने न्यानहेऱ्यो नाहं ताफायरीन तो पुण लीन लीईल जाय जो ताफाय हेथे
\v 27 पुण मारो ता दुश्मना ज्याह लागणे नाहएता की मी तां पोर राज्य केरूह ताह न्या मार ओगाण आवीन तानकेरीन घात केरू
\v 28 ही वात केयीन तो यरूशेलेमान तान ओगान ओगान गियो
\v 29 ताहेर्यो तो जैतून नावान डोंगरापोर बेथफेगे एने बेथानी आहने पोचना, तेवी तान आपनो शिष्यामायरीन दुय जनाहा ज्यो केयीन मोकलील ,
\v 30 ओगानवालु गावाम जा; एने तामाय पोहोचताच एक गेदडीन शिंगरू जीपोर केविज कूण प्रवेश किरील नाहं बांधिन मिलील तुम्हू जुडी ताह सोडीन लीन आवो
\v 31 जर कूण तुम्हू फुसहू की काहा सोडणु, तर ज्यो केनेन की प्रभूह ज्ञान गिरीज हि
\v 32 ज्याह मोकलील एता तास जाइन ताह किइल एता , तोहोलोच देखाईल
\v 33 जेव्ही तो शिंगरूह सोडथू एता , तेवी ताण मालकाह ताह फुसील , ज्या शिंगराह का सोडथू हि
\v 34 तान किइल , प्रभूह ज्ञान गिरीज हि
\v 35 तो ताह येशुहेऱ्यो लीन गीयां एने आपणा फाडका तापोर टाकीन येशूह तापोर बोहाडीन आपील
\v 36 जेव्ही तो जात एतो तेवी तो आपना फाडका वाटीपूर मेलतांलोन जात एता
\v 37 ३ आह्नी आविह एतालून ताहेरया तो जैतून डोंगरान उतरनीपोर पोचना तेवी शिष्यान आखीच मंडळी ता आखा सामर्थ्यान कामान वजसे जे तास देखील एता आनंदित एईनमोटला शब्दान परमेश्वरान स्तुती केरूह लागिल,
\v 38 'धन्य हि तो राजा, जो प्रभूने नावान आवथू! स्वर्गाम शान्ति एने आकाशगंगेत स्तुती ओहलो
\v 39 तेवी गेर्दीमाय वालू काही परुशी केणेंन लागिल अहो स्वामी आपनो शिष्यांह धमकावा
\v 40 तान उत्तर आपील मी तुम्हू किथु जर ज्यो ठावको रेहू तर दिगुड आयडणार
\v 41 ताहेरया तो आह्नी आवां तेवी नगराला देखीन तो रेडील
\v 42 एने किइल कोलाक हाजो एयगियो हि की तूच आवो दिहा व हाजो वातूह समजील हि पुण ऐवी ते तारो डोळ्याने लिकाईन गीयां हि
\v 43 कारण तो दिह तारपोर आवूह की तारो वैरी होम्च्यू बांधिन तुवाह गांडा पेरावणार एने चारुबी बाजूने तुवाह दाबहु
\v 44 एने तुवाह एने तारो सोराह जो तुमरीम हि, माटळ्याम मेलावणार एने तारेमाय देगडापूर दिगुड पुण सोडणार नाहं ; कारण तू वेलाम ताहेरया तारपोर कृपा दुष्टी केरील गीयी ओलखु नाहं
\v 45 तेवी तो मंदिरामाय जाइन वेचणाराह बाहेर काढणेन लागील
\v 46 एने ताह किइल , 'लेखील हि, मारा घेर एति ता , पुण तुम्हू ताह लुटारून गुफामाय बोनाडीन आपिल हि'
\v 47 तो दाडीन मंदिरामाय लिकाडतालु आपतेन एतो ; एने मुख्य याजक व शास्त्री एने माणहान प्रमुख ताण नाश केरनेनकेरता योग्य टाइम होदतेन एता
\v 48 पुण काहीच उपाय काढीन शकले नाहं की हे कायताहा प्रकारे केरुहू कारण आखा माणुह मोटला आवडीने तान होंबलेह एता.
\c 20
\p
\v 1 एक दिह इही एय गियो कि ताहेर्यो तो मंदिरामाय माणहाह उपदेश आपतेन एने सुवार्ता होमेललतालु एतो , तेवी प्रधान याजक एने शास्त्री, परुशियान हाती आह्नी आवीन उबरीयेल रेणा ;
\v 2 एने केणेंन लागिल,'' आमूह किजी , तू आवो कामान कायताहा पुढारी करने , एने तो कूण हि तान तुवाह हा अधिकार आपील हि?''
\v 3 तान ताह उत्तर आपील ,'' मी पुण तुम्हू एक वात फूसहु ; माणहाहकेवो
\v 4 योहानान बाप्तिस्मा स्वर्गाफायरीन एतो का माणहा उगेरीन एतो?''
\v 5 तेवी ते आपसामाय केणेंन लागिल,'' केध्दीह आमु केयेल ,' स्वर्ग फायरीन,' तर तो केह ,' ओवतो तुम्हू तापोर विश्वास का किरील नाहं?
\v 6 एने केध्दीह आमु कियेल,' माणहा कडून,' तर आखा माणहे आमऱ्येपुररीन दिगुड मार केरती , कारण ते खेरीच मानत एता कि योहान भविष्य वक्ता एतो ''
\v 7 सेवट तान उत्तर आपील ,'' आमूह नाहं मालूम कि तो कुणीफायरीन एतो ''
\v 8 येशूने ताह किइल ,'' तर मी पुण तुम्हू नाहं किथी कि मी हे काम कायताहा अदिकार केरतेन हि''
\v 9 तेवी तो ता माणहाह हा दृष्टांत केणेंन लागील :'' कूण एक माणहान द्राक्षां चा मुळा लागाडया, एने शेतक-यांना ताण ठेकू आपिन आपील एने जादा दिह केरता परदेशात निकलीन गियो
\v 10 ताहेर्यो टाइम आवी तेवी तान खेतावाला उगे एक दासाला मुकलेल कि ते द्राक्षान मळ्यामायला काही फोलान भाग ताह आपुहू , पुण शेतका-यांनी ताह मार आपिन रिकामी आथ मोकलीन आपील
\v 11 ओवतो तान एक उंजू दासाह मुकलेल, एने तास ताह पुण जेखमी केरीन काढीन टाकील ,
\v 12 पोशो तान तिसरा मोकलील ताहभी तास जेखमी केरीन बाहेर काढीन आपील
\v 13 तेवी द्राक्षान मोलान मालकाह किइल ,' मी काय केरूह? मी मारो पोटने सोरा मोकलुहु , शेक्यो हि ते ताण आदर केरती ,
\v 14 तेवी शेतकारी ताह देखील तर आपसामाय विचार केरणे लागिल, तो तर वारिस हि; आपु ताह मारीन टाकू कि जागु आमारो एयजाय
\v 15 एने तास ताह मोलामायरीन बाहेर काडीन मारीन टाकील ज्ञान केरता द्राक्षांन मोलान मालक तान केरता काय केरूह?
\v 16 तो आवीन ता शेतक-यांना नष्ट केरूह, एने द्राक्षांन वाडी दिहीरा होपही होमलीन ताह किइल '' परमेश्वर केरू इही नाय एणेजुवी ''
\v 17 तान ताफाय देखीन किइल , ओवतो हे काय लिखील हि:' ज्या देगडाह राज्य शास्त्रीयांनी नाकामी ठेरावील एतो ; तो कोनशीला एनो हि;
\v 18 जो कूण ता देगडापूर पोळी तान तुकडा तुकडा ऐती, एने ज्यापूर तो पोळी , ताण चुरा चुरा केरीन टाकील ''
\v 19 तान टायीमा शास्त्रीयांनी एने प्रधान याजकांन ताह देरणेणुच विचाराम एता , कारण ते होमजाडीन गीयां एता तान आमरा उपेरीन हा दृष्टांत कियेल , पुन ते माणहाह बिईल
\v 20 एने ते ताण पातळीपोर रेणा एने बोलणेम बियीन ताण काल्ली काल्ली वात देरावीन ताह सुभेदारान आथे अधिकाराम होपीन आपील
\v 21 तान ताह फुसील ,'' हे गुरु आमु होमजाडने हि कि तू बरोबर किथी हि एने हिकाडथूह पुण , एने कुणीन पक्ष घात नाहं केरतेन , नाहं तर परमेश्वरान सिडिक हे-योच देखाड्थू
\v 22 काय आमु कैसराला केर आपने उचित हि कि नाहं?''
\v 23 तान ताण उशारी होमजाडीन ताह किइल ,
\v 24 ''एक दिनार मन्हा देखाड तापोर कुणीन छापा एने नाव हि?'' तास किइल ,'' कैसरान''
\v 25 तान ताह किइल ,'' तर जे कैसरान हि, ते केसराह द्या; एने जे परमेसश्वरान हि, ते परमेश्वरान द्या''
\v 26 ता माणहान ओगान ता वातीमाय ताह देरू शकेल नाहं , पुन ताण उत्तरेमुळे आश्चर्य भोगलाईन एईन ठावको रेयीन गीयां
\v 27 एने सदुकी हे केणु कि मुरीलाह जीवतालू उठाडीच जाहू नाहं , तामायरीन कूण एक ताण आह्नी आवीन फुसील ,
\v 28 ''हे गुरु, मोशेन आमरेकेरता ज्याच लिखील हि:'' केध्दीह कुणीन बाहाक आपनो बायकून असून सुद्द निसंतान मोरीन गियो , तर ताण बायकू हाती वाराड केरीन लेह , एने आपनो बायाकणेकेरता वंश उत्पन्न केरूह,
\v 29 सात बाहाक एता , पेल्लो बाहाक वाराड केरीन मारीन गियो
\v 30 एने दिहरो, एने तीस-याने पुण ता बायकू हाती वाराड केरीन लीईल
\v 31 जी रीतीप्रमाणे सात जान बिना संतान मोरीन गियो
\v 32 ३ सेवट ती बायकू पुण मारीन गीयी
\v 33 ३ ज्ञानकेरता जीवतालू इयेलपूर ती तामायरीन कुणीन बायकु एय काहाकाय ती सातुभी जाणान बायकु बोननी एती
\v 34 ३ येशूने ताह किइल , आवो युगान संतानामाय वाराड ऐतेह ,
\v 35 पुण जे माणहे ता योग्य ठेरती कि ते युगाला एने मोरेलमायरीन जीवतालू एने केरता पुण प्राप्त केरूह ते तर वाराड केरुहू नाहं एने वराडन आपील जातेह
\v 36 ३ ते ओवतो मोरणारूच नाहं काहाकाय ते स्वर्गदूतांच्या हारका एय , एने पुनरुथानान संतान इयेलपूर पुण परमेसश्वरान संतान एय
\v 37 पुन ज्याह वातूह कि मुरील पुण जीवतालू ऐती, मोशेन पुण जाडान वातीमाय प्रकट किरेल हि कि तो प्रभूला अब्राहामान परमेश्वर एने इसाहाकान परमेश्वर एने याकोबान परमेश्वर, केणे
\v 38 ३ परमेश्वर मुरीलताहा नाहं तर जीवतालान हि परमेश्वर हि; कारण ताण आह्नी जीवन हि
\v 39 ३ तेवी हे होयलू शास्त्रामायरीन तास कूण एकजाण हे किइल ,'' हे गुरु, तू हाजो किइल ''
\v 40 एने ताह ओवतो उन्जू फुसणेन हिंमत एनी नाहं
\v 41 ओवतो तान ताह फुसील ,'' येशून दाविदान संतान केवी केहू शकूहू?
\v 42 दावीद स्तोत्रसंहिता पुस्तिका माय किथे: परमेश्वरान मारो प्रभूला किईल ,
\v 43 मारो जेवड्यो बाजूमाय बोह , जो ताहवोर मी तारो वैऱ्यांना तारो पाया बुंदे नाहं केरूह शकणार
\v 44 दावित तर ताह प्रभू केणे ; ओवतो तो ताण संतान कोहलो काय बोणी?''
\v 45 ताहेर्यो सागडे माणहे होंबलेह एता , तेवी तान आपनो शिष्यांना किइल ,
\v 46 '' शास्त्रान तारिण होमंबालीन रीवू , ताह मोठा मोठा झगे रीगाडीन फिरीनेन पोटणे , एने ताह बाजारामाय नमस्कार केरनु , एने प्रार्थना घेरामाय मुख्य जागीपोर एने जेवण मुख्य बोहणेन जागो ताह पोटने लागीह
\v 47 ते विधवान घेराह खाइन ताक्णु, एने देखडणेकेरता खूब टाइम ताहवोर प्रार्थना केरनु : ताह जादा दंड जुडी.
\c 21
\p
\v 1 एने तान डोला उघडीन धनवान न्या आपणा आपणा दान भांडारात ताकातालून पेल्ला
\v 2 तान एक गरीब विधवेला पुण तामाय दुय दमड्या मारेमाय पेल्ला
\v 3 तेवी तो कियील, 'मी तुम्हू खेरीखेरीच किथे कि आवो गरीब विधवान आखान जादा टाकील हि
\v 4 काहाकाय ते आखा आपनो आपनो कमाई मायरीन दानाम काही टाकील हि, पुन जीन आपनो कमाईमायरीन आपनी आखा टाकीन आपिल हि'
\v 5 तेवी काही माणहे मंदिरा विषयी किथी एता कि तो केवी हाजी तो दिगुड एने भेटान वस्तू केरिन होमजाळीन हि, तेवी तो कियील,
\v 6 'तो दिह आवती, तामाय हे आखा जो तुम्हू दिखिह हि, तामायवाला न्या काही देगडापूर दिगुड पुण नाहं सुटणार जो पोडील जाहू नाहं '
\v 7 तास ताह फुसील , हे गुरूजी, ज्या आखा केध्दीह एय? एने ज्या आखा वात एनेपोर एय , तर ता टायीमा काय चिन्ह एय?'
\v 8 तो कियील, 'होमंबालीन रीवू कि ढेगोंन न जाहू , काहाकाय जादा मारो नावान आवीन केनार , मी तोच हि, एने हे पुण कि, टाइम आह्नी आवी हि, तुम्हू ताण पासाण मा निकलीन जाहू
\v 9 ताहेर्यो तुम्हू लेळाय व दंगे याबाराम होमबोलणार तर बियीन जाहू मा, काहाकाय हे एने अवश्य हि; पुण ता टाईम कोलाकामाय शेवेट एय नाहं '
\v 10 तेवी तो ताह कियील, 'राष्ट्रापोर राष्ट्र एने राज्यापोर राज्य उठीह
\v 11 एने मोठा मोठा भूकंप एय , एने जोगो जागे दुष्काळ एने म-या एय , एने आकाशामायरीन भयानक वातु एने मोठ मोटली चिन्ह प्रगट एय
\v 12 पुण ओवतो आखा वातून पेल्ला तो मारो नावावजेसे तुम्हू देरूह एने त्रास आपाण्यू , एने सभास्थानामाय स्वाधीन केरुहू , एने बंदिगृहाम टाकणे , एने राज्या ओगान एने अधिका-या ओगान लीन आवती
\v 13 पुण जो तुमरो केरता साक्ष आपणेन संधी एईन जाहू
\v 14 तानकेरता आपनो आपनो मोनाम निर्धार मेलू की आमु पेल्ला उत्तर आपणेन चिंता नाहं केरुहू
\v 15 काहाकाय मी तुम्हू ओहलो बळ बुद्धी आपाण्यू की तुमरो आखा शत्रू आडवणार एने तीन विरुद्धमाय केरुहू नाहं
\v 16 तुमरो आई आबाक, बायाक , एने गेरल्या , एने हाती पुण तुम्हू देरावीन आपाण्यू ; न्यापुर की तुमरो मायरीन काही मारीन टाकणे
\v 17 मारो नावानवजसे आखा माणहे तूमरो द्वेष केरुहू
\v 18 पुन तुमरो मुडीपूर वालो एक लेट्यां पुण वाकाला एय नाहं
\v 19 आपनो धीराने तुम्हू आपनो जीवाह वोचाडीन मेलूह
\v 20 ताहेर्यो तुम्हू येरुशेलमाह सैन्यांनी घरले देखिल , तेवी होमजाडीन ली कि तान निवरनो आह्नी हि
\v 21 तेवी जो याहुदियामाय एती तो डोंगराम पोडीन जाणे ; एने जो येरुशेलमान एती तो बाहेर निकलीन जाणे ; एने जो खेताम एती ताहरी मा जाहू
\v 22 काहाकाय हे बदला तेवीरीन इही दिह रेहू , तामाय लेखिल आखा वातु पुरो एईन जाहू
\v 23 ता दिहामाय गरोदर एने स्तन पिवडाणा-या एती , तानकेरता हायहाय! काहाकाय कि राष्ट्राम मोठू क्लेश एने आवो माणहांपोर एय
\v 24 ते तलवारीन धारेने पळती , एने आखा राष्ट्रान माणहामाय बंदी एईनमोकल्या जाहू ; एने जेवीपूर दिहरी देशान टाइम पुरो नाहं एय , ताहउर येरुशेलम दिहरी जातीन पायाबुंदे तूळविले जातीमाय
\v 25 'सूर्य, व चांद, एने तारा याम चिन्ह देखा ; एने पृथ्वीपोर राष्ट्र-राष्ट्रामाय माणहांपोर संकट आवूह, काहाकाय ते समुन्द्र गर्जनेच्या एने जावटो लहरीन बियीन जाहू
\v 26 भयामुळे एने परीवारापोर आवणारी आपत्तीला वाट देखता-देखता माणहान जीवाम जीव नाहं रेहू , काहाकाय आकाश्यान शेक्ती आलाडील जाहू
\v 27 तेवी ते माणहान पुत्राह पराक्रमाने व मोढली वैभवाने वादलापोर आवतालून देखणार
\v 28 ताहेर्यो आवो वातु घेळहु लागणार , तर हेल्लीच एईनआपनो मुंडाह उपेर विसनेन; काहाकाय तुमरी मुक्ती आह्नी हि
\v 29 तान ताह एक दाखलू पुण कियेल : 'अंजिरान जाडाह व आखा झाडान देखू
\v 30 जें पुण ताम फुट काढवू , तर तुम्हू देखीन आपुच ओलखिन लेणे कि होमली आहने आवां हि
\v 31 आव प्रकारे आखा ताहेर्यो तुम्हू आवो वातु एतालोन देखणार, तेवी होमजाडीन ली कि परमेसश्वरान राज्य आह्नी आवा हि
\v 32 मी तुम्हू आखा काही किथे कि जेवीपूर हि वात नाहं एय , ताहउर आवो पीढीन नाश नाहं एय
\v 33 जुग एने पृथ्वी टेलती , पुण मारी वात केधीच नाहं टेली
\v 34 ३ 'तानकेरता होमालीन रीवू , इही न होव कि तुमरो मन नशेला व संसारान चिंता, एने आवो जीवनान चीनात सुस्ताईल एईन जाहू , एने ते दिह तुमरेपोर अकस्मात हारकास उचकाहूस आवीन दोवेडणार
\v 35 काहा ते आखा पृथ्वीपोर आखा रेणारापोर ज्या प्रकारे आवीन दोवेडणार
\v 36 यानकेरता जागृत रीवू एने प्रत्येक टाईम प्रार्थना केरतेन रीवू की तुम्हू आवो आखा आपणारा वातूह वाचणे एने माणहान सोरो सुमोर उबरीयेल रेणेन केरता लायकी बोणावूहु '
\v 37 तो दिहामाय मंदिरामाय शिक्षण आपतेन एतो , एने राती बाहेर जाइन जैतून नावान डोंगरापोर रेथे एतो ;
\v 38 एने वेगाच आखा माणहे तान होमल्यो केरता मंदिरामाय ताण आह्नी आविह एता.
\c 22
\p
\v 1 बेखमीर रोटान तिवार ज्याह वल्हाडन सन केनु आह्नी एतो
\v 2 एने मुख्य याजक एने शास्त्री आवो गोष्टीन होदतेन एता की ताह केवी मारीन टाकणेन
\v 3 तेवी सैतान यहुदामाय आवां ज्याह ईस्केर्योत किइल जातेह एने बारा शिष्यामाय मोजील जात एतो
\v 4 तान जाइन मुख्य याजक एने शिपायांन सरदाराहे-यो वात केरील की ताह कानले प्रकारे ताण आथाम देरावीन आपणेन
\v 5 ते आनंदित एयगियो एने ताह पौशा आपणेन वचन आपील
\v 6 तान मानीन लीईल एने संधी होथू लागील की ताहेरया गेर्दी नाहाहेतो तेवी ताण आथाम देरावीन आपणेन
\v 7 तेवी बेखमीर रोटान तिवार आवां ज्यामाय वल्हाडन च्या कोक-यान बलिदान केरुहू आवश्यक एता
\v 8 येशूने पेत्र एने योहानाहा हे केयीन मोकलीन की जाइन आमरा खाणेन केरता वल्हाडन तियार केरू
\v 9 तास ताह फुसील , तुवाह कां लागीह की हे कां तियार केरूह?
\v 10 तान ताह किइल , देखू, नगरांत प्रवेश केरताच एक मानुहू पाण्यान धडा विसील तुम्हू जुडी; ज्या गेराम तो जाहू तुम्हू ताण पासाण जाणेन
\v 11 एने ता गेरान मालक्या केनेन स्वामी तुवाह किथे की ती भोजनान जागो कां हि जीमाय मी आपनो शिष्याहेऱ्यो रूटू खाहू
\v 12 तो तुम्हू एक होमजाळीन किईल माळी देखाळाणार ताहरी तियारी केरणेन
\v 13 तास जाइन जोह्लो ताह किइल एता , तोहोलोच देखिल , एने वल्हांडण तियार किरेल
\v 14 ताहेर्यो टाइम आवीन गीयी तर तो प्रेषित हे-यो जेवण केरनेनकेरता बोहील
\v 15 एने तास ताह किइल , मन्हा मटली आशा एती की दुख सहन करीन पेलूच हा तिवार तुवाहेर्यो केरूह
\v 16 काहाकाय मी तुम्हू किथे की जो ताहवोर परमेश्वरान राज्यातम पुरो एता नाहं ताहउर मी ताह केविज खाण्यू नाहं
\v 17 तेवी तान प्याला लीन आभार मानना एने किइल , हे ली एने आपसामाय वाटीन ली
\v 18 काहाकाय मी तुम्हू किथे की जेवीपूर परमेसश्वरान राज्य आवूह नाहं ताहउर मी द्राक्षरस एविरीन पिनार नाहं
\v 19 ओवतो तान रूटू लीईल एने आभार मानीन ती मुळनु एने ताह हे किथी आपील हे मारा डील हि जे तुमरीकेरता आपील जात हि मारो अेरकेरणेन केरता हे केरतेन रीवू
\v 20 याचप्रमाणे तान रोटोखाणेनबाद प्याला पुण हे किथी आपील हा प्याला ता रक्तामाय जो तुमरीकेरता वोईल जात हि नोवालो करार हि
\v 21 पुण देखू, माहु देरावीन आपणारन आथ मारो मेज माय हि
\v 22 काहाकाय माणहान सोरो तर जोह्लो तानकेरता ठेरायेल जातेह पुण हाय ता माणहापोर ज्यान उगेरीन तो देरावीन आपील जात हि
\v 23 तेवी ते आपसामाय विचारपूस केरू लागिल की आमरा माय कूण हि तो हे केरुहू
\v 24 तामाय हा वादावाद पुण एनो की तामाय कूण मोठू सोमजील जाथू
\v 25 तान ताहाच किइल , दिहरी जातीन राजा तां पोर राज करने ; एने जो तापोर अधिकार मेलतेन ताह परोपकारी केनु
\v 26 पुण तुम्हू इही एहू मा; पुण जो तुमरेमाय मोठू हि तो आतल्यान होस एने जो मुख्य हि तो नोकरानहोस बोनावू
\v 27 काहाकाय मोठू कूण हि? तो रोटुखाणेन बोहील हि केव्ही जो सेवा केरतेन हि? काय तो नाहं जो रोटुखाणेन बोहील हि? पुण मी तुमरेमाय सेवकान होस हि
\v 28 तुम्हू तो हेथे जो मारो परिक्षाम निरंतर मारहे-या रेणा
\v 29 एने जोह्लो मारो आबूक मारकेरीन एक राज्य ठेरायेल हि तोहोलोच मी पुण तुमरीकेरता ठेरावू
\v 30 म्हणजे तुम्हू मारो राज्यातम मारो मेजापोर बोहीन खाहु , प्याल एने ओलक नाहं तर सिहासनापोर बोहीन बारा वंशान न्याय केरुहू ,
\v 31 ३ शिमोन, हे शिमोन, देखू, सैतानाने तुमरा माणहा फाचन लीईल हि की तुम्हू गव्हाणहोस झडण्याकेरता ,
\v 32 पुन मी तारकेरता विनंती केरील की तारो विश्वास जाणेन मां ; एने ताहेर्यो फिरणार तर आपनो बायाक स्थिर केरुहू
\v 33 तान ताह किइल , अहो प्रभू, मी तारहे-यो बंदिगृहात जाणेन ओलक नाहं तर मोरणेन पुण तियार हि
\v 34 तास किइल , हे पेत्रा , मी तुवाह किथे की आज कुकडो आवरणार नाहं ताहउर तू मारा तीन वेळा नकार केरुहू तू मन्हा ओळखतेह नाहं
\v 35 पुछो तान ताह किइल , ताहेरया मी तुम्हू थेयली एने झोली एने बिगरचाट्यान मुकलेल एता तर काय? तुम्हू काही वस्तून थोडो एनी एती? काल्लूच वस्तून नाहं
\v 36 ३ तान ताह किइल पुण ऐवी ज्यान आह्नी थेयली हि तो तीह लीन ले , एने तोहलीच झोली पुण एने न्यानहेऱ्यो नाहं तो आपणा कपडे पाकील एक वेचातो लीन आप
\v 37 ३ कारण मी तुम्हू किथे की हे जे लिखील हि तो अपराध्याहे-यो मोजील गियो यान कुणबी पुरो एने आवश्यक हि कारण मारो विषयातमाय लीखील वात पुरो एय हि
\v 38 ३ तास किइल , अहो प्रभू न्या दुय तलवार हि तास ताह कियेल, 'खूब हि'
\v 39 तेवी तो बाहेर निकलीन आपनो रीतीप्रमाणे जैतुनान डोंगरापोर जाईलएने शिष्य ताण पासाण चालू लागिल
\v 40 ता जागीपोर पोचनेपोर तान ताह किइल , 'प्रार्थना केरू की तुम्हू परिक्षाम पोडहुं नाहा '
\v 41 एने तो स्वतः ताउगेरीन देगडान टप्याईतका दुरीपोर गियो एने मांडा टेकिन प्रार्थना केरूह लागील ,
\v 42 'हे आबूक , जर तुवाह लागीह हा प्यालाला माफायरीन काढीन ले , तेबी पुण मारा नाहं तर तारीच इच्छा पुरो एहू आप'
\v 43 तेवी स्वर्गातील एक दूत आवां तो ताह सामर्थ्य आपतेन एतो
\v 44 तो अत्यंत संकटामध्ये खिन्न एईन उंजू पुण वेदनांनी प्रार्थना केरूह लागील ; एने ज्यान घाम जिहकाय रक्ताचे मोठा मोठा ठीन्बकासारखे जमिनीपोर दोवडतीन एता
\v 45 तेवी तो प्रार्थनेमाय उठिल एने आपनो शिष्यान आहणे आवीन ताह खेदामुळे ताह हुवातालून देखील
\v 46 एने ताह किइल , 'काहा हुविह हि? उठो , एने प्रार्थना केरू की परिक्षाम पोडहुं नाहा
\v 47 तो हे किथी एतो एने एक गेर्दी आवी एती एने ता बारा मायरीन एक जन ज्याच्येच नाव यहुदा एता ताण ओगान ओगान आविह एतो तो येशुहेऱ्यो आवां तो तान चुंबन लेहु
\v 48 येशूने ताह किइल अहो यहूदा काय तू चुंबन लीन माणहान सोरा धेरीन आपाण्यू हि?
\v 49 ताण हाती वाला हे देखील की काय एय हि, तर किइल , 'हे प्रभू काय आमु तलवार चालाडू?'
\v 50 एने तामायवाला एकजाण महायाजक सेवकावोर तलवार चालाडीन जेवल्यो कान उघाडीन आपील
\v 51 तापोर येशूने किइल , 'ऐवी बोह केरू', एने ताण कान स्पर्श केरीन ताह हजो किरेल
\v 52 तेवी येशूने मुख्य याजक एने मंदिरान रक्षकान सरदार एने डायडायहा जे तापोर चेढाय केरीन आवा एता , किइल , काय तुम्हू मन्हा लुटारू होमजाडीन तलवार एने लीन निकेलना हि?
\v 53 ताहार मी मंदिरामाय दाडीन तुवाहेर्यो एतो , तर तुम्हू मारपुर आथ टाकील नाहं ; पुण ही तुमरी टाइम हेथे, एने अंधकारान अधिकार हि
\v 54 पूछू ते ताह देरावीन लीन चालना , एने महायाजकान आवा , पेत्र सेठोरीनुच ताण पासाण पासाण जात एतो
\v 55 एन ताहेरया आंगनाम आगठो पेटाळीन एक्ठाच बोह्ना , तेवी पेत्र पुण तामाय बोहीन गियो
\v 56 तेवी एक बायकू आखटान प्रकाशमाय बोहील देखीन एने ताण उगे देखीन केणेंन लागील 'हा पुण ताहेर्यो एतो '
\v 57 पुन तान हे केयीन नकार किरील , 'हे बायकू , मी ताह ओळखतेह नाहं '
\v 58 थोडच वेळाने कुणबी देखीन किइल , 'तू पुण तर तामायवाला हि, पेत्राने , किइल , 'हे माणहा , मी नाहं हि तो'
\v 59 कोलाक तेबी तासान उंजू एक मानुहू खात्री केरिन केहू लागील , 'खेरीच हा पुण ताहेऱ्यो एतो , कारण हा गलाली अब्राहाम हि'
\v 60 पेत्राने किइल , 'हे माणहा , मी होमजाडने नाहं की तू काय केनेच ' तो केताच एतो ओलाखमाय कुकडो आयडील
\v 61 तेवी प्रभूने पेत्रान माय देखील, एने पेत्राला प्रभून ती वात एर आवी जे तान किइल एता आज कुकडो वाही पेलूच, तू तीन वेळा मारो नकार केरुहू
\v 62 एने बाहेर निकलीन मोठ-मोठे रेडील
\v 63 ज्यान माणहान येशूह देरावीन धीरील एता ते तान थट्टा केरूह लागील
\v 64 एने तान डोला दापिल ताह फुसहु लागिल, 'भविष्यवाणी केरीन किजी आमूह की तुवाह कूण मारील '
\v 65 एने तास जादा ज्यानपेक्षा होवटो निंदान वातु तानविरोधमाय केदाह
\v 66 जेवी दिह उगणेपूर आबुख , मुख्य याजक एने शास्त्री एक्ठाच एयगियो एने ताह आपनो महासभेत हादाडळीन फुसील ,
\v 67 'जर तू ख्रिस्त हि, तर आमूह केयीन आप, तान ताहाच किइल , 'जर मी तुम्हू केनार , तर विश्वास केरुहू नाहं '
\v 68 एने फुसहू तर उत्तर आपाण्यू नाहं
\v 69 पुण एविरीन माणहान सोरो परात्पर परमेश्वरान जेवडी बाजूमाय बोहील रेहू
\v 70 जापोर आखाच किइल , 'काय तू परमेश्वरान सोरो हि?, तान ताहाच किइल , 'तुम्हू स्वतः च केणु, केरीन मी हि'
\v 71 तेवी तास किइल , 'ऐवी आमूह साक्ष आपणेन काय गिरीज हि केरिन आमु खुदेन ताण मुयामायरीन कोलाक लीईल हि.
\c 23
\p
\v 1 तेव्ही हेकाले सभा उठीन ताह सुमोर लेईन आवा
\v 2 हे केयीन तापोर दोष लागाडणे लागिल' आमु ज्याह माणहाह बहकवताना , एने कैसराला केर आपणेन नाहं नकार कातांना एने आपनो जीवाह ख्रिस्त, एने राजा केतालून होमलील''
\v 3 पिलातान येशूह फुसील ,'' काय तू यहुदीयान राजा हि?'' तान ताह उत्तर आपील ,'' आपु केनु तोहोलोच ''
\v 4 तेव्ही पिलातान प्रधान याजकान एने माणहाह कियेल,'' मन्हा ज्याह माणहा माय दोष देखायील नाहं ''
\v 5 पुण ते उन्जू दृढ तेणे केणेंन लागिल,'' हा गालील तारिण ईथ ताहवोर , आखाच यहुदया माय उपदेश केयीन माणहाह बोडकावीह ''
\v 6 जो होमलील पिलातान फुसील ,'' काय तो माणुह गालीली हि''
\v 7 एने हे होमजाडीन कि तो हेरोदान अंमलातला हि, ताह हेरोदा उगे मोकलीन आपील केरीन ता दिह माय तो पुण यरुशलेमेमाय एतो
\v 8 हेरोद येशूह देखीन जादा प्रसन्न एनो , कारण ताह जादा दिह तारिण येशूह देखने एता ज्ञान केरता कि ताण विषयातमाय होमलील एता , एने ताण तान उगेरीन काही चिन्ह देखणेन आशा मेलतांलोन एतो
\v 9 तोत्याला जादा वातु फुसतेन रेणू , पुन तान ताह काणलो उत्तर आपील नाहं
\v 10 प्रधान याजक एने शास्त्री उबरीयेल रेयीन तान मोनामरीन दोष लागाळ रेणा
\v 11 तेवी हेरोदाने आपनो शिष्या हाती ताण अपमान केरीन थट्टा उडावली, एने भडक कपडा रीगाडीन ताह पिलाता उगे मोकलीन आपील
\v 12 तान एकदिह पिलात एने हेरोद हाती बोनावीन गीयां ज्ञान पेल्ला ते एक दिहरान शत्रू एता
\v 13 पिलातान प्रधान याजकान एने अधिका-यान एने माणहाह हादाडळीन ताह किइल
\v 14 '' तुम्हू आवो माणहाह बेहकाडणार ठेरवीन मारो उगे लावील हि, एने देखू , मी तुमरो ओगान ताण तपासणी केरील , पुण ज्या वातु चा दोष तुम्हू तापोर लागाडया हि ता गोष्टीन विषय माय मी ताण माय दोष देखिल नाहं ;
\v 15 हेरोदाने पुण नाहं , कारण तान ताह आपनो उगे मोकलीन आपील हि: एने देखू , ताण कडून इही काहीच एयगियो नाहं कि तो मृत्यू च्या दंडा योग्य ढेहाराव्या जाह
\v 16 ज्ञान केरता मी ताह मार आपणेह लागाडील सोडीन आपथु''
\v 17 [पिलातान पूर्वीवालो टायीमा तानकेरता एक बंदी केरेलाह्बी सोडील केरता मजबूर एतो ]
\v 18 तेवी आखा मिलिन आयडणेन लागिल,'' ज्यान काम निवरावीन टाक, एने आमरा केरता बरब्बाह सोडीन आप! ''
\v 19 तो कायताहा एक कारणाने जो नगरात एनो एतो , एने हेत्यान कारणाने नगरात एनो एतो , एने हेत्यान कारणाने बंदी गेराम टाकील गियो एतो
\v 20 पुण पिलातान येशूह सोडतेन ने पोशा माणहाह होमजाडील
\v 21 पुन ते आयडीन कियेल,'' ताह क्रुसापोर चेढ , क्रूस उपेर! ''
\v 22 तान तिसरी वारीन ताह कियेल,'' का , तान कालो वाईट किरेल हि? मन्हा तामाय मृत्युन दंडाचे , कारण काल्लीज वात देखील नाहं ज्ञान केरता योग्य मी ताह मार खावू रीगाडीन सोडीन आपथु''
\v 23 पुन ते आयडीन आयडीन पासाण लागिन गीयां कि तो क्रूस उपेर चेडायेल जाऊ एने तान आयडणे कामयाब एयगियो
\v 24 सेवट पिलातान आज्ञा आपिल तान विनती नुसार किरेल जाऊ
\v 25 तान ता माणहाह जो दंगा एने हेत्यान कारणाने बंदी गेराम टाकिल घेला एतो , एने ज्याह ते मांगतेन एता , ताह सोडीन आपील एने येशूह तान नुसार होपीन आपील येशूह वधस्तंभांपोर चेढाविल जाणू
\v 26 जेवी ते ताह लेईन जात एता , तेवी तान शिमोन नावान एक कुर्नेकर जो गावामरीन आविह एतो , देरावीन ताण उपेर वधस्तंभ लाद्णु कि ताह येशून पासाण पासाण लेईन न्यावालो
\v 27 माणहान मटली गेर्दी ताण पासाण आवी एने तामाय जादा बायकू पुण एता ज्या ताण केरता छाती ठोकत एने शोक केरतेन एता
\v 28 येशूने तान उगे देखीन कियेल' हे यरुशेलेमेन जुवान्यू, मारो केरता रेडू मा पुन आपनो केरता एने आपनो सोराह केरता लेणेन
\v 29 कारण' देखू , ते दिह आविह हि तामाय माणहे केतील ' धन्य ते वांझ हि एने न प्रसवलेली उदरे, एने ते स्तन तानकेरता दुध पिवाळील नाहं '
\v 30 ३ ता टायीमा '' ते बोयडान केणेंन लाकती कि आमरा उपेर पड़ा , एने टेकड्यान केती आमूह हाफू '
\v 31 ३ कारण ते नीला झाडांन हाती इही केरनु तर ते हुकील हाती काय केरूह?''
\v 32 ३ ते दिहरी दुय माणहा पुन जे कुकर्म केरतेन एता तान हाती मारणे केरता लेईन गीयां
\v 33 ताहेरया ते ता जागे ज्याह कवटी केतेह एता ताहारी पोचील , तेवी तान ताहारी ताह उन्जू ता सिनालोकेरणारा पुण एकास जेवडी उगे एने दिहीराह डाखरीउगे वधस्तंभांपोर चेढाविल
\v 34 तेवी येशूने किइल ,'' हे आबोक न्या क्षमा केर , कारण न्या मालूम नाहं कि हे काय केरतेन हि'' एने तास चिठ्या टाकीन तान फाडका वाटीन लीईल
\v 35 माणहे उबरीयेल रेयीन देखीह एता , एने अधिकारी पुण थट्टा केरीन किथी एता : तान दिहीरा वोचाडील , केध्दीह हा येशू ख्रिस्त हि एने ताण निवाडील हि तर जीवाह वोचाडीन ले ''
\v 36 शिपाई पुण आह्नी आवीन एने ताह आबा आपिन ताण थट्टा केरीन केतेह एता ,
\v 37 ३ तू यहुदीयान राजा हि तर , जीवाह वोचाड''
\v 38 एने ताण आह्नी एक दोषपत्र पुण लागाडील एता :'' हा याहुदियान राजा हि
\v 39 जे अपराधी ताहारी जे टाकील एता , तान विचमाय एकजाण ताण निंदा केरीन कियील,'' काय तू ख्रिस्त हीच ना? तर जीवाह एने आमूह पुण वोचाड! ''
\v 40 ज्ञान केरता दिहरो ताह खिजवाईन किईल '' काय तू परमेश्वरान पुण बियीईन नाहं? तू पुण तर तोच दंड भोगती हि,
\v 41 एने आमु तर न्याय नुसार दंड भोगती हि, कारण आपनो कर्माचेच फोल भोगती हि; पुण तान काही गुन्हो नाहं किरील
\v 42 '' तेवी तान किइल ,'' हे येशू जेवी तू आपनो राज्यातम आवही, तर मारी इआवीह मेलही''
\v 43 तान ताह किइल ,'' मी तुवाह खेरीच किथे हि कि आज तू मारो बरोबर सुखलोकात असशील ''
\v 44 आह्नी आहणे दिहीरा सुमारास तिसऱ्या सुमारा ताहवोर आखा देशाम आंधारो पोडीन गियो
\v 45 एने सूर्यान उजालो नाहीसा एनो , एने मंदिराम पडदु विचमाय फाटीन गीयू ,
\v 46 एने येशू मोढली आवाजामाय आयडीन कियील, हे पित्या , मी मारो आत्मा तारो आथाम होपथू'' एने हे बोलीन आपणो जीव सोडील
\v 47 अधिका-यान जे काही एयगियो ते देखीन परमेसश्वरान गौरव किरेल , एने कियेल'' निश्चित हा माणुह धार्मिक एतो '
\v 48 एने गेर्दी जी हे देखणेन एक्ठाच जोमनी एती , आवो घेटनाह देखीन छाती ठोकत निकलीन गीयी
\v 49 एने ताण ओलखातीन, एने जे बायकून गालीलामरीन ताण हाती आवा एता , शेटो उभा रेयीन दिखिह एता
\v 50 ताहारी योसेफ नावान महासभान एक सदस्य एतो तो सज्जन एने धार्मिक मानुहू एतो
\v 51 एने ताण योजना एने ताण आवो कामांन प्रसन्न नाहएता तो यहुदियान नगरात अरीमथीयान रेणार एने परमेश्वरान राज्यान वाट देखणार एतो
\v 52 तान पिलातान आह्नी आवीन येशून डील मांगील '
\v 53 एने ताह उतारीन मखमलीच्या चादराम गुंडालीन , एने एक माहणे माय मिलील जी डोंगरापोर खोदेल एती ' एने ज्यामाय केधीच कुणीहुच मिलील गीयां नाहं
\v 54 तो तियारी केरहू दिह एतो एने शब्बाथ सुरु एणेन एतो
\v 55 ता बायुकू जे ताण हाती गालीलामाय आवील एता, पासाण पासाण जाइन ता मन्हा देखील, एने तान डील कोहलो प्रकारे मिलील गीयां हि
\v 56 तेवी ते जाइन सुघंदीत वस्तू एने सुघंदीत तेल तियार किरेल ; एने शब्बातान एकदिह तास आज्ञा च्या नुसार विश्रांती लीईल.
\c 24
\p
\v 1 आठवडयान पेल्ला एकदिह वेगोस ता बायकू कबरेफाय आपु तियार किरील सुगंधी द्रव्य लीन आवीन
\v 2 ताह कबरेन आहणे दिगुड हेरकेल देखानो
\v 3 तेवी ता आह्नी गिया पुन ताजागेन प्रभू येशून डील सापडील नाहं
\v 4 तेवी ता जयपूरचिंतीत पोडणा की ताहेऱ्यो चोमेकना फाडकान दुय माणूह उबरीयेल रेणा
\v 5 भयाच्या मारणे तास जमिनीपोर आपणा मूय लागाडील ता दुय व्यक्तींनी ताह किईल , जो जीवतालू हि ताह मुरील माय का होताला?
\v 6 तो आवो जागापूर नाहं तो जीवतालू एनो हि ज्यामायकेर ताहेरया तो ऐवी गालीलामाय एतो तेवी तूमूह काय किइल एता
\v 7 तान किइल एता की, माणहान पुत्र पापी माणहान आथे धेरीन आपने निश्चित हि ओवतो तो क्रूसापोर चेढाविन गियो व तिसऱ्या एकदिह ताह पोशो जीवतालू केरनेन निश्चित एता
\v 8 तेवी ता बायकुह तान शब्द एरायेल
\v 9 ता कबरेरीन परतल्या व तास हे आखा अकरा शिष्यांना व दिहरी माणहाह किइल
\v 10 ज्याह बायकू एता मरिया माग्द्लीनी, योहान व याकुब ची आहाख मरिया हे तोहोलोच ताहेर्यो दिहीरा बायकू पुण ता प्रेषितांन किथी एता
\v 11 पुन तान शब्द ताह वाया वाटू लागिल तास तानकेरीन विश्वास किरील नाहं
\v 12 पुन पेत्र उबरील रेणू व कबरेफाय दोवळतीन आवां व तान बुंदे वाकून देखील पुन ताह केवळ तागान फाडका देखा तान काही देखा नाहं
\v 13 तान एकदिह ताण शिष्यामायरीन दुय जन यरूशालेममरीन लेगभोग सात मिल शेटो एईच अम्माउस नावान गावाह जात एता
\v 14 जी घटना घेडील एती तापूर ते बोलीह चाली एता
\v 15 ताहेरया ते ता विषयी चर्चा केरतेन एता व विचार केरतेन एता तेविरीन येशु ताजागेन उपस्थित एनो व तान हातीचालू लागील
\v 16 पुन ता ताह ओळखू नाह केरिन ताण डोलाह जीही काय बंद केरनेम आवील एता  
\v 17 येशूने तान किइल , चालणे एक दिहीराह तुम्हू कोहलो विषयी चर्चा केरिन हेथे? ते चालणे थोबना ते जुलूम दुखी दिसत एता
\v 18 तामायरीन क्लयपा नावान एक व्यक्तीने ताह किइल , यरुशलेम माय रेनार मायरीन तू एखालो ओहलो माणूह रेंय जे फासान दिहामाय घटना घेडील ती मालूम नाहं
\v 19 येशूने तान फुसील , काल्ली वातु? तास ताह आखा नासरी येशु विषयी हि हा एक ओहलो माणूह एतो ज्यान जे किइल व किरेल ज्यासे परमेश्वर व आखा माणहे ज्यानओगान हे देखाडीन आपील की तो एक महान संदेष्टा एतो
\v 20 पुण मी ज्यान विषयी बोलीह एतो की आमरा मुख्य याजक व अधिका-यांनी केवी मृत्यू दंड आपणेमाय होपील गियो व तास ताह क्रूसापोर चेढ़ाइल
\v 21 आमु आशा मेलथू की जोस एतो इस्राएलान मुक्ती आपणार व आखा काही ज्याह घेटनाह तिसरू दिह हि
\v 22 व आमरा टोलामायरीन काही बायुकू आमूह चितेत केरीन आपील हि आज वेगोस ता मन्हाफाय गिया
\v 23 पुन ताह येशून डील देखा नाहं ते परतल्या व आमूह कियेल की तास स्वर्गदूतान दर्शन किरेल एता की तो जीवतालू हि
\v 24 ओवतो आमरीमायरीन काही मन्हाफाय गीयां व जोह्लो ता बायुकू किइल , तोहोलोच तास देखील व तास ताह देखील नाहं
\v 25 तेवी येशूने ताह किइल , तुम्हू मूर्ख हेथे व संदेष्टन जे काही किइल तापोर विश्वास केरणेन कोलाक बागे हि
\v 26 काय ख्रिस्तान हे आवश्यक नाहएता की तो ज्या त्रासांना भोगीन व ज्यानहोस आपनो महिमामाय प्रवेश केरूह?
\v 27 व ज्याह प्रमाणे मस्सान सुरवात केरीन संदेष्टाफायवोर व शास्त्रामाय ज्याह विषयी जे किईल एता तान ताह व्याख्या केरीन होमजाडील एता
\v 28 ते ताहेर्यो ता गावान आहणे आवा , ताजागेन जात एता येशु ने ओहलो वागणू केरील जोह्लो काय ओगान जाणेन हि
\v 29 पुन ताह शेक्तीसे आग्रह केरतेन किईल , आमरा हेर्यो थोबीन जा कारण लेगभोग हांजपोर एनी हि व ऐवी दिह पुण टापेल गियो हि तो ताहेर्यो थोबण्याकेरता आह्नी आवां
\v 30 ३ ताहार ताहेर्यो खाणेन मेजवर एतो तेवी तान रूटू विसील व धन्यवाद आपिल ओवतो ती मुडीन ताहेर्यो तो ताह आपतेन एतो
\v 31 ३ तेवी तान डोला उगाडील गीयां व तास ताह ओलखिन लीईल पुन तो तान ओगान गायप एनो
\v 32 ३ ओवतो ते आपसामाय बोलहू लागिल, ताहेर्यो आपु ताहे-या बोलीह एतो व शास्त्र होमजाळीन एतो तेवी काय आपनो हृदयाफाय उखाली आविह नाहांऐती?
\v 33 ३ ओवतो ते चालूच उबरीयेल रेणा व पोशा यरुशलेम माय निकेलना ताह अकरा प्रेषित व दिहरा माणहे ही एक्ठाच जुडील
\v 34 ३ जे किथी एता की प्रभू खेरीच जीवतालू एनो हि तान शिमोनाह दर्शन आपील हि
\v 35 ३ ओवतो ता दुयुन वाटेमायबी जी घटना घेडील ते आखा किइल , व तास किइल की रोटान तुकडा किरेल एता तेवी येशूह केवी ओळखील एता
\v 36 एव्ही ते ताह ज्याह वातु केताच एता कोलाकामाय स्वयं ताणओगान आवीन उबरील रेणू व ताह कियील, तुम्हू शान्ति जुळी
\v 37 ३ पुन ते चक्कित एईन भयभीत एयगियो तास विचार किरील ते एखादु बुतळो दिखिह हि
\v 38 ३ पुन तो ताह कियील, तुम्हू इही बियेना हारकास का हेथे? तुमरो मोनाम शंका का हि?
\v 39 ३ मारो आथाह व मारो पायांना देखू मन्हा स्पर्श केरू व देखू की कालोबी भुतडा मा व आडे नसतातव जोह्लो तुम्हू दिखिह हि ते मारा हि
\v 40 हे केयीन तान आथ व पाय देखाडीन
\v 41 पुन आपनो आनंदाच्या भारत ऐवी पुण ते तापोर विश्वास केरतेन नाहएता ते भौचक्के एता येशु ने तान किइल , न्या तुमरीफाय काही खाणेन हि काय?
\v 42 तास बुजाईल मासान टुकडा ताह आपील
\v 43 तान ताण ओगान लीन खादो
\v 44 ओवतो तान ताह किइल , ज्याह वातु हि ज्या मी तेवी तुम्हू केदाह एता ताहेरया मी ऐवी तुवाहेर्यो हेतूप्रत्येक वात जो मारबाराम मस्सान व्य्वस्थेमाय संदेष्टान व शास्त्र ज्याह पुस्तकामाय लिखील हि पुरो एयुच हेथे
\v 45 ओवतो पवित्र शास्त्र सोमजाळणेन केरता तास ताण डोला उघडीन आपिल
\v 46 व तास ताह किइल , हा तोच हि जे लिखील हि ख्रिस्त त्रास बोगीन व तिसऱ्या एकदिह मुरीलमायरीन जीवतालू एय
\v 47 व पाप्यान क्षमान केरता मन फिरावान संदेश यरुशलेम पासून सुरवात केरीन आखा देशाम प्रचार किरील जाहो
\v 48 तुम्हू ज्याह वातु चे साक्षी हेथे
\v 49 व आखा मारो परम आबूक मारहे-यो जी प्रतिज्ञा केरील हि ताह मी तुमरीकेरता मोकलुह पुन तुम्हू ज्याह नगरामाय ता टायमाउर थोबीन रेवूजाउर तुम्हू स्वर्गान शक्तीकेरी युक्त ईहू
\v 50 येशू ओवतो बेथानी ताहवोर लीन गियो व तान आथ उपेर केरीन आशीर्वाद आपील
\v 51 ताह आशीर्वाद आपतेन येतो तान ताह सोडीन आपील व ओवतो तो स्वर्गामाय उपेर लियेल गियो
\v 52 तेवी तास ताण गौरव किरील व मोठू आनंद केरीन यरुशलेमाम पोशा गीयां
\v 53 व मंदिरामाय परमेश्वरान स्तुती केरतेन ते आपनी टाइम रीगाडू लागिल.
