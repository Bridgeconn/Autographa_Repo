\id REV
\ide UTF -8
\rem Copyright Information: Creative Commons Attribution: ShareAlike 40 License
\h प्रकटीकरण
\toc1 प्रकटीकरण
\toc2 प्रकटीकरण
\toc3 प्रकटीकरण
\mt1 REVELATION
\mt2 प्रकटीकरण
\c 1
\p
\v 1 येशू ख्रिस्तान प्रगटी केरिन , जे ताह परमेश्वरान ज्ञान केरता आपील कि आपनो दासाह ते वातु ज्यान जेल्दी एने आवश्यक हि, देखाडील ; एने तान आपनो देवदूतांना मोकलीन ताण द्वारे आपणो दास योहानाआ किइल ,
\v 2 तानकेरता परमेसश्वरान वचन एने येशू ख्रिस्ताची साक्ष, अर्थात जे काही तास पेल्ला एता ताबारामायसाक्ष आपिल
\v 3 धन्य हि ते आवो संदेष्टान वचनामाय वाचनु , एने ते जे होमेलनू एने तामाय लीखील वातुहू होमोलनु ; काहाकाय कि टाइम आह्नी हि
\v 4 योहाना फायरीनआशीयतिल सात मंडली नावे : ताफायरीन जो हि एने जो एतो एने जो आवने वालु हि; एने ताण सात आत्म्यांउगेरीन जो ताण सिहासनान ओगाण हि,
\v 5 एने येशू ख्रिस्ता उगेरीन जो विस्वासाहोस साक्ष एने मुरीलमायरीन जीवतालू उठमायरीन पेल्लो एने पृथ्वीन राजांचा अधिपती हि, तुम्हू कृपा एने शान्ति जुडतो रीथीह आमऱ्येपुररीन प्रेम मेलथू , एने ताह आपनो रक्तान द्वारे आमूह पापापुरीन सोडवील हि,
\v 6 , एने आमु एक राज्य उंजू आपणो आबोक परमेश्वरान केरता याजक बोनाडीन आपील ; तोहोलोच गौरव एने पराक्रम आखोकाळ रीवू आमेन
\v 7 देखू , तो वाद्लाहेर्यो आवूह हि, एने प्रत्येक डोलो ताह देखीह, एने तानकेरता ताह भोसकिले ते पुण ताह देखणे , एने धेरतीन आखा कुळ ताण कारणाने छाती ठोकिन आमेन
\v 8 प्रभू परमेश्वर जो हि एने जो एतो एने जो आवूह हि, जो सर्वशक्त्तीमान हि, हे किथे'' मी अल्फा एने ओमेगा हि''
\v 9 मी योहान, जो तूमरो बाहाक एने येशून क्लेश एने राज्य एने धीर मी तूमरो भेलाईल हि, परमेसश्वरान वचन एने येशून साक्षीआ कारणानेपात्म नावान बेटान एतो
\v 10 मी प्रभूचने एकदिह आत्म्यामाय आवीन जाईल , एने आपनो पासाण कर्ण्याचा मोठू शब्द हे केथू होमलील,
\v 11 '' जे काही तू देखी ताह पुस्तकामाय लेखीन सात मंडळयां आथे मोकलीआप, अर्थात ईफीस एने स्मुर्णा, पगर्म एने थुवतीरा एने सार्दीस एने फिलादेल्फिया एने लावदिकीया ला;
\v 12 ताहेर्यो मी ताह, म्हणजे जो मारहे-या बोलीह एतो , देखने केरता आपणा मूय फिरावणू ; एने पासाण देखहुं मी होनो सात समया देखील,
\v 13 एने आवो समयींच्या माय माणहान पुत्र सदृश्य एक मन्हा पेल्ला , जो फायामायरीन फाडका पेरीन एने छातीपूर होना पट्टू बांधील एतो
\v 14 तान मुंडे एने लेट्यां दोवल्या लोकरी सारखी उज्वल एती , एने तान डोला आगठाणहोस आहनेन हारका एती
\v 15 तान पाय हाजो पितलीन हारका एता जो नाह कि भट्टी माय तेवी ता किईल गीयां एता , एने तान शब्द जादा पाण्यान शब्द हारका एता
\v 16 तो आपनो जेवड्यो आथाम सात तारा लीईल एता , एने ताण मुयापूररीन तेज दुधारी तलवार निकलीन होतीत्याचे मूय इही प्रज्वलित एता , तोहोलोज सूर्य केठीन दोपामाय टाईम चोमोकणे
\v 17 ताहेर्यो मी ताह देखील तर ताण पायापोर मुरील सारखो पोडीन जाईल मारो मुयापूर जेवल्यो मेलीन किइल ,'' बिऊ मां ; मी पेल्लो एने शेवटल्यो जीवन हि
\v 18 मी मोरीन जाईल एतो, एने ताहेरया देखू तू मी पिळीनेपिळी जीवनामाय हि; एने मृत्यू एने अधोमानहान किल्ल्यूमाहुफाय हि
\v 19 ज्ञानकेरता ज्या वातु तू देखिल हेथे एने ज्या वातु एता हि एने ज्या वातु तानपासान एय हि, ता आखान केरिन लेखीन ले
\v 20 अर्थात सात ताऱ्यांआ भेद ज्याह तू मारो जेवड्यो आथामाय देखील एता , एने ता सात होनो समयी चा भेद ; तर सात तारा सात मंडली दूत हि, एने ते सात समयी सात मोडीलीन केरिन हि.
\c 2
\p
\v 1 इफीसान मंडलीन दूताना हे लिखू:'' जे सात तारू आपनो जेवड्यो आथाम लेईन मिलील एता ; एने डाखरे हाती समयामाय फिरीन एतो , तो हे किथे कि
\v 2 मी तारो कामी, एने तारो मेहनत , एने तारो धीरान ओळखणे ; एने जे पुण तू वाईट माणहाह देखहुं नाहं शकत, एने जो आपनो जीवाह प्रेषित केरनु , एने हि नाहं , ताह तू ओलखिन ठेगणे देखील
\v 3 तू धीर धेरणे एने मारो नावाकेरता दु: ख विसीन विसीन थकनु नाहं
\v 4 पुण मन्हा तारो विरुद्ध हे केनेन हि कि तू आपणा पेल्ला प्रेम सोडीन आपील हि
\v 5 ज्ञानकेरता एर केर कि तू करीन पोडील हि, एने मन फिराव एने पेल्ला हारका काम केरहीपश्चताप किरील नाम तर मी तूवाफाय आवूह एने तारी तापुररीन काढीन लेहु
\v 6 पुण होव , तुमरीम हि वात तर हि कि तू निकलाइतांन कामांन घृण करने
\v 7 ज्यान कान रेंय तो होमली लिवू कि आत्मा मंडलीह तारिण काय किथे जे जय मिलिन , मी ताह जीवनान जाडामायरीन जे परमेसश्वरान स्वर्ग माणहाम हि, फोल खाणेन आपुह
\v 8 '' स्मुर्णाच्या मंडलीन दूतांना हे लिखू:'' जो पेल्लो एने अंत हि, जो मोरीन गियो एतो एने ऐवी जीवतालू एईन गियो हि, तो हे किथे कि?
\v 9 मी तारो क्लेश एने लुलो ओळखणे (पुन तू धनी हि) एने जे माणहे आपनो जीवाह यहुदी केनु एने नाहं , पुण सैतानान सभा हि, ताण निंदाला पुण ओळखणे
\v 10 जे दु: ख मन्हा सहनकेरने लागी , तापुररीन कूण बिऊ काहाकाय देखू सैतान तुमरो मायरीन काहींन जेलीमा टाकणे हि काहाकाय कि तुम्हू पारखिलु जाऊ ; एने तुम्हू दहा दिह ताहवोर क्लेशउठाडने पोडी जीव आपल्योतेविच विश्वासी रीवू , तर मी तुवाह जीवनान मुकुट आपुह
\v 11 ज्यान कान रेंय तो होमली लिवू कि आत्मा मंडळी काय केणे जो जय जुडणे, ताह दिहीरा मोरणान हानी नाहं पोचाडने
\v 12 पुर्गम ची मंडलीह दूत ज्यो लिख : 'ज्यान आह्नी दुधारी एने तेज तलवार हि, तो हे किथे कि
\v 13 मी हे ओळखणे कि तू तिथ रेणे जांबी सैतानाच सिहास हि; तू मारो नावापुर स्थिर रेणे , एने मारपुर विश्वास केरणेसे ता दुयोमाय पुण पासाण नाहं एनो ज्यानस माय मारो विश्वास योग्य साक्षी अंतीपा, तुमरो माय तान स्थानापुर घात केरिल गियो जांबी सैतान रेणे
\v 14 पुण मन्हा तारो विरुद्ध काही वातु केनेन हि, काहाकाय कि तारो ईथ काही इही हेथे, बलमाच्या शिष्यांना होमोलनु , तानकेरता बलमाला इस्राएलच्या सुमोर ठोकराचे कारण मेलने हिकाळनेल कि मुर्तीपूर चारी वस्तू खा एने व्यभिचार केरू
\v 15 तोहोलोच तारो ईथ काही इही हेथे, जो निकलाईतांचे शिक्षणाला होमोलनु
\v 16 अंत: मन फिरव, नाहं तर मी तारो आह्नी तालतालेत आवीन आपनो मुखाची तलवार केरिन ताण हेर्यो युद्ध केरूह
\v 17 ज्यान कान रेंय तो होमली लिवू कि आत्मा मंडळी काय किथे जे जय मिलिन ताण मी गुफ मान्नामधून आपुह , ऐवी ताह एक पाडील दिगुड पुण आपुह ; एने ता देगडापूर एक नाव लेखिल रेंय , ज्याह ताण मिलविनाराहा शिवाय एने कुनुस ओलखु नाहं
\v 18 'थुवतीई मंडलीन दूताला हे लिख : 'परमेश्वरान पुत्र ज्यान डोला आगठान ज्वालान हारका एने ज्यान पाय हाजो पितलीन हारका हि, तो हे किथी हि कि
\v 19 मी तारो कामाम , तारो प्रेम एने विश्वास एने सेवा एने धीर, ला ओळखणे एने हे पुण कि तारो फासान काम पेल्ला तारिण वोदिन हेथे
\v 20 पुण मन्हा तारो विरुद्ध हे केनेन हेथे कि तू ता बायकु इजबेल ला रेहू आपथु जो आपनो जीवाह संदेष्टी केहू कि, एने मार पावराह व्यभिचार केरणे एने मोरणेन ओगान सोड्विल्यी वस्तू जेवण खाणू हिकाडीन आपल्या
\v 21 मी ताह मन फिरावनार केरता टाइम आपिल , पुण तो आपआपा व्यभिचाराने मन फिरवतलु नाहं इछां
\v 22 देखू मी तीह आथरील खीळलेली ओहलो केरूह एने जो तारो हाती व्यभिचार केरनु केध्दीह ते पुण ताण कामकेरने मन नाहं फिरविले तर मी ताह मोढली क्लेशा माय टाकील
\v 23 मी तीन सोराह मारीन टाकील ; तेवी आखा मंडळी, होमजीन लेती कि हृद्य एने मोनान पारखणार मीच हि एने मी तुमरो मायरीन आखाहाज ताण काम नुसार फोल आपुहू
\v 24 पुण तुम्हू थूवतीराच्या उगरील माणहाह जोला आवो शिक्षणाला नाहं मोनाम एने ता वातुहू ज्याह सैतानान उंडो वातु किथी नाहं ओलकतेह हे किथे कि मी तुमरेपोर उंजू बारो नाहं
\v 25 पुण होव , जो तुमरे आह्नी हि ताह मारा आवहू ताहवोर थोबाडीन मेलू
\v 26 जो जय मिलिन मारो कामान नुसार शेवेट ताहवोर केरतेन रेंय , मी ताह जाती जातीन माणहांपोर अधिकार आपुह ,
\v 27 एने तो लोखंडाचा राजदंड मागिल तापोर राज्य केरूह, ज्या प्रकारे कुंभार माटळ्या बिगेर ठाम्बला चुरो चुरो एयजातेह : मी पुण ओहलोच अधिकार आपनो पित्याफायरीन मिळवील हि;
\v 28 एने मी ताह वेगीस तारू आपुह
\v 29 ज्यान कान रेंय तो होबलु घेवो कि आत्मा मंडळी काय किथे.
\c 3
\p
\v 1 '' सार्दीसच्या मंडलीह हे लिखू:'' ज्यान आह्नी परमेश्वरान सात आत्मे एने सात तारा हि तो हे किथी हि कि मी तारो कामानकेरिन ओळखणे : तू जीवतालो तर किईल जाथू , पुण हि मोरील
\v 2 जागृत होव एने ता सामानान जे उगरील हि जे सनिवेरनेम हि, ताह दृढ केर ; काहाकाय कि मी तारो कायताहा कामानकेरता आपनो परमेश्वरान आह्नी पुरो नाहं पेल्ला
\v 3 ज्ञान केरता एर केर कि तू केवी शिक्षण प्राप्त किरेल एने होमलील एता , एने ताणुच एईन रीवू एने मन फिरव केध्दीह तू जागृत नाहं रेंय तर मी चोर हारका आवीन जाहो , एने तू केदिमेदी नाहं ओलखू शकणार कि मी कायताहा वेलान तारपोर आवीन पोळी
\v 4 पुण होव , सार्दीसमाय तारो आह्नी काही इही माणहे हि तानकेरता आपणा फाडका अशुद्ध नाहं किरेल , ते शुभ फाडका पिरील मारहे-या फिरेह, काहाकाय कि ते आवो योग्य हि
\v 5 जो जय ममिलवने ताह ज्याह प्रकारे शुभ फाडका पेरावील जातेह , एने तो तान नाव जीवनान पुस्तकामाय कायताहा रीतीमाय नाहं फूसील नाहं पुण तान नाव आपणो आबोक एने ताण स्वर्ग दूतांन हारका मानीन एय
\v 6 ज्यान कान रेंय तो होमलीन लिवू कि आत्मा मंडळीही काय केणे
\v 7 फिलादेल्फिया मंडलीह दूताह ज्यो लिखू:'' जो पवित्र एने सत्य हि एने जो दाविदान किल्ली मेलथू , ज्यान उघाडील कूण बंद नाहं केरूह शकत एने बंद केरिलकूण उगाडी शकत नाहं , तो हे किथे कि
\v 8 मी तारो कामनाह ओळखणे ; देखू , मी तारेओगान एक बायणो उघडीन मिलील हि, ज्याह कूण बंद नाहं केरूह शकत तारो सामर्थ्य जारीकुच तर हि, तेबी पुण तू मारो वचनान देखने किरेल हि एने मारो नावान नकार नाहं आपील
\v 9 देखू मी सैतानान ता होमाल नाऱ्यानां तारो वाडवडील माय केरीन आपूह जे यहुदी बोनावीन बोह्ना हि, पुण हि नापून ठोग्त्ळू केतेह , देखू मी इही केरूह कि ते आवीन तारो पायापोर पोडीन जाह , एने हे ओलखिन लेती कि मी तारपोर प्रेम मिलील हि
\v 10 तू मारो धीराचे वचन उबराखने हि, ज्ञान केरता मी पुण तुवाह परीक्ष्याच्या ता टायीमा वोचाडीन न मिलील जो पृथ्वी उपेर रेणारे पारखिल केरता आखा जगा आवूह हि
\v 11 मी लागीच आवूह हि; जे काही तारहेर्यो हि ताह थोबाडीन मेलील कि कूण तारो मुगुट सांडाळील न घेवो
\v 12 जो जय मिलिन ताह मी आपनो परमेश्वरान मंदिरा माय एक खाबो बोनावूह, एने तो ओवतो केध्दीह बाहेर नाह नीही; एने मी आपनो परमेसश्वरान नाव एने आपनो परमेसश्वरान नगर अर्थात नोवालो यरुशलेम चे नाव, जो मारो परमेश्वर च्या जागेरीन स्वर्गामायरीन उतरीही हि, एने आपणा नोवालो नाव तापोर लिखने
\v 13 ज्यान कान रेंय तो होमेल लिवू आत्मा मंडळी काय किथी हि
\v 14 लावदिकीया ज्यान मंडळी च्या दूताह लिखू:'' जो आमेन एने खेरो हि, एने परमेश्वरान सृष्टीचे मूळ कारण हि, तो हे किथे कि
\v 15 मी तारा कामान केरता ओळखणे कि तू नाहं तर हेलो हि नाहं तोपील : हाजो येतो कि तू हेलो नाहं तर तोपील एतो येतो
\v 16 ज्ञान केरता कि तू पिडीनपीडी हि, एने नाहं हेलो हि एने नाहं तोपील , मी तुवाह आपनो मुया केरिन मायरीन उघळलाजपअ हि
\v 17 तो किथे कि मी धनी हि एने धनवान एय जाय हि एने काही वस्तून थोडो नाहं ; एने हे नाहं मालूम कि तू अपळालेला एने तुच्छ एने कंगाल एने आदोलो एने नागला हि
\v 18 ज्ञान केरता मी तुवाह हिक आपथु आग माय शुद्ध किरील होनो मारो फायरीन वेचातो ले कि तू धनवान एईन जाह एने शुभ फाडका लेईन ले कि पेरीन तुवाह आपनो नान्ग्रोलो पणान लाज नाहं एय, एने आपनो डोला माय लागाडणे केरता सुरमा लेईन ले कि तू देखणेन जोओवे
\v 19 मी ज्यान ज्यापूर प्रेम केरथू , ता आखान अपराध तान पदरी रीगाडीन शिक्षा केरथू ज्ञान हाथी आशा देर एने पश्ताप केर
\v 20 देखू , मी बाय्नापूर उबरील रेयीन खटखटवतुलू; केध्दीह कूण मारो शब्द होबली बायणो उगाडने, तर मी ताण आह्नी माय आवीन ताण हाती जेवण केरूह एने तो मारो हाती
\v 21 जो जय मिलिन ताह मी मारो हाती मारो सिहासनापोर बोहावूह , तोहोलोज मी पुण जय मेलावीन आपनो पित्या हाती ताण सिहासनापोर बोहीन गियो
\v 22 ज्यान कान रेंय तो होबलू घेवो कि आत्मा मंडळी काय किथी हि.
\c 4
\p
\v 1 आवो गोष्टीन ओवतो जी दृष्टी केरील तर काय दिखेह कि स्वर्गामाय एक बायणो उगाडनो हि, एने ज्याह मी पेल्ला वाणीइ शब्दांनी आपनो आथी वातु केरतालोन होमलील एता , तो किथे, 'न्या उपेर आवीन जा; एने मी ता वातु तुवाह देखाळाणार, ज्यान आवो गोष्टीन ओवतो पुरो एने गर्जेन हि'
\v 2 पुन मी आत्मामाय आवीन जाईल ; एने काय दिखेह कि एने एक राजासन स्वर्गामाय मिलील हि, एने ता राजासनापूर कूण बोह्ना हि
\v 3 जो तापोर बोहील हि ते यास्फे व रत्नाहोस देखाईल ओवतो, एने ता राजासनान चासवुगे पाचानहोस मेघधनुश देखाना
\v 4 आवो राजहंसनान चासवुगे चोंवीस राजहंसण हि; एने आवो राजासनापूर चोंवीस प्राचीन श्वते फाडका रीगाडीन बुहील हि, एने तानमुडीपूर होना मुकुट हि,
\v 5 आवो राजासनामाय विजा व गर्जना निकलीन हि एने राजासना ओगान ओगांली सात दिवू हेलगतालो हि, ते देवान सात आत्मे हि,
\v 6 एने आवो राजासना ओगान स्फटिकाहोस खाचोओ समुन्द्र हि राजासणान माय एने राजासनान चारवुगे चार प्राणी हि, ज्यान ओगान पासाण डोलाज डोला हि
\v 7 पेल्लो , प्राणी सिहोहोस हि, एने दिहरो प्राणी गोड्ल्यू सारखो हि, तिसऱ्या जनावरांअ मुख माणहा हारकास हि, एने चौथा प्राणी उडणारा गुळु सारखो हि
\v 8 चारू जोनावारा सहा सहा पंख हि, एने चारवुगे एने आह्नी डोलाज डोला हि; एने ते रात्रन दिह बिना आराम लेतेन हे किथी रेतेह, 'पवित्र, पवित्र प्रभू देवा , सर्वशक्तीमान, जो एतो व हि एने जो आवूह हि'
\v 9 ताहेर्यो ते प्राणी ताण जे सिहासनापोर बोह्ना हि, एने जे पिडीनपीडी जीवतालू हि, गौरव व सन्मान व उपकार एर केरुहू ;
\v 10 तेवी चोंवीस प्राचीन राजासनापूर बोह्नाराआगान पोडीन गीयां , एने ताह जे पिडीनपीडी जीवतालू हि नमस्कार केरुहू , एने ते आपना आपना मुकुट सिहासनान ओगान हे किथी टाकीन आपाण्यू ,
\v 11 'हे आमरा प्रभू एने देवा , उचो गौरव व सन्मान व सामर्थ्यान योग्य हि; काहाकाय तूच आखा वस्तू सुर्जी व ते तारो इच्छा एती एने अस्तीवामाय आवा '.
\c 5
\p
\v 1 जो सिहासनापोर बोहील एतो , मी ताण जेवड्यो एता तापूर माय एक पुस्तक देखील जे आत एने बाहेररीन लेखिल एता , एने ते सात शिक्का मारीन बंद केरिल गीयां एता
\v 2 ओवतो मी एक बोनावी स्वर्गदूताला देखील जो उचो शब्दांनी हा प्रचार केरतेन एतो ,'' आवो पुस्तकामाय उघाड्ल्यो एने तान शिक्का तोडीतेवी कूण हि?''
\v 3 पुन नाहं स्वर्गाम , नाहं पृथ्वीपोर , नाहं पृथ्वीन बुंदे कूण ता पुस्तकाला उघाडील नाहं तापोर दृष्टी टाकणेन योग्य निकलील
\v 4 तर मी जुलूम रेडने लागिल काहाकाय कि ता पुस्तकमाय उघडावीने नाहं तर ता पुस्तकापुर दृष्टी टाकणेन योग्य कुनुस नाहं जुडील
\v 5 ज्यापूर ता प्राचीनांन मायरीन एक ने मन्हा केयेल ,'' मां रेडू ; देखू , यहूदान वाडवडील तो सिह जो दाविदान मूळ हि, ता पुस्तकाला उघाडणेन एने तान सात शिक्का तोड्नार केरता जय एनो हि''
\v 6 तेवी मी ता सिहास एने चारू प्राणी एने ता प्राचीन माय मानीन ली एक मारणे किरील जाईल कोकरा उबरील देखिन तान सात हिगों एने सात मुंडे एता ; ते परमेश्वरान सात आत्मे हेथे जी आखा पृथ्वी उपेर मुकलील गीयी एती
\v 7 तान आवीन ताण जेवड्यो आथाकेरीन जो सिहा तीवारपूर बोहील एतो ते पुस्तक लेईन लीईल एता
\v 8 ताहेरया तान पुस्तक लेईन लीईल, तर ते चारू प्राणी एने चोवीशे प्राचीन ता कोकऱ्याच्या सुमोर पोडीन गीयां तान मायरीन आखाज आथाम विना, एने धुण, जी पवित्र माणहान प्रार्थना हि, बोल्या बेनाआ धुपाटनी एती
\v 9 ते हे नोवालो गीत गावेमाय लागिल,'' तू आवो पुस्तकाला लेणेन , एने तान शिक्का उघाड्ल्यो योग्य हि; कारण कि तू मारणे लेईन आपनो रक्तावहि प्रत्येक जात एने बाशा एने माणहे एने जाती मायरीन परमेश्वर केरता माणहाह वेचातो लीईल हि,
\v 10 एने ताह आमरा परमेश्वर केरता एक राज्य एने याजक बोनावणेन ; एने ते पृथ्वीपोर राज्य केरनु ''
\v 11 तेवी मी देखील, तर ता सिहास एने ता जनावराहा एने ता प्राचीनांन चे चारू एने जादा इही स्वर्गदूतांचे शब्द होमलील, ज्यान गेनतीलाख एने कोरडोहोस एती ,
\v 12 एने ते उचो शब्दांनी केतेह एता ,' मारणे किरील कोकराचे सामर्थ्य एने आशीर्वाद एने ज्ञान एने शेक्ती एने सन्मान एने गौरव एने धन्य वादाआ योग्य हि! ''
\v 13 ओवतो मी स्वर्ग माय एने पृथ्वीपोर एने पृथ्वीन बुंदे एने समुद्राम आखा बिडारान, एने आखा काहीह जे ताण माय हि, जो केतालून होमलील,'' जो सिहासणापुर बोहील हि ताण एने कोकऱ्यान आशीर्वाद एने सन्मान एने गौरव एने राज्य युगांयुग रीवू! ''
\v 14 एने चारू जनवरान आमेन किईल , एने प्राचीनमाहू उबडे पोडीन दंडवत किरील .
\c 6
\p
\v 1 ओवतो मी देखील कि कोकऱ्याने ता सात शिक्क्यांपौकि एक शिक्का फोडिला ; एने ता चारू जानापुररीन एकाच गर्जनेहोस शब्द होमलील , 'आव! '
\v 2 मी लक्ष आपील , एने देखील एक गेदडो हि, एने तान स्वार धनुष्य एता ; एने ताह एक मुकुट आपील गीयां , एने तो जय केरतेन जाइन निकलील कि उंजू जय मिलीजावू
\v 3 ताहेरया तान दिहरा शिक्का फोड्ल्यू तेवी मी दिहीरा जनावराहा हे केतालून होमलील, 'आव! '
\v 4 ओवतो एक उंजू गोदडो निकलील जो रातलो रेगान एतो ; पृथ्विपोररीन शान्ति हरिन उठाळीन ले , म्हणजे माणहे एक दिहरान घात केरुहू ; एने ताह एक मटली तलवार आपील गीयी
\v 5 ताहेर्यो तान तिसरे शिक्का गेडनो , तेवी मी तिसऱ्या जोनावराह हे केतालून होमलील, 'आव! ' मी नी लक्ष आपील , एने देखील, एक कालो गोदडू हि, एने ताण स्वारच्या हाती एक तागडी हि;
\v 6 एने मी ता चारू जोनावरो माय एक शब्द हे केतालून होमलील, 'पापलेल्या पाली गहू , एने पावल्याला तीन हेर , जव, पुण तेल व द्राक्षारस ज्यान हानी केरूह मां '
\v 7 ताहेरया तान चौथे शिक्का फोडील, तर मी चौथ्या जनावराहा शब्द हे केणु होमलील, 'आव! '
\v 8 मी लक्ष आपील , एने ताह पृथ्वीपूर एक फिका रेगान गोदडो हि; एने ताण स्वारचे नाव मृत्यू हि, एने अधोलोक ताण पासाण पासाण हि; एने ताह पृथ्वीपूर एक चारोपूर हे अधिकार आपील गीयां कि तलवार , एने दृष्काळाने, एने मरणाने , एने धेरतीन जेन्गला मायवाला जेनावरा द्वारे माणहाह मारीन टाकणे
\v 9 ताहेर्यो तान पाचवी शिक्का उघाडील , तर मी वेदिन बुंदे ताण जीवाह देखील जे देवान वचनमाय कारणसे एने ता साक्षच्या कारणसे जी ताह आपील एती घात केरिल गीयां
\v 10 तान मोटला शब्दांनी आयडीन केयेल , 'हे स्वामी , हे पवित्र व सत्य ; तू केवी ताहवोर न्याय नाहं? एने धेरतीन रोणारारी आमरा रक्ताचे बदला केवी ताहवोर नाहं लेहु?
\v 11 तामायरीन प्रत्येक एकास श्वेत फाडका आपील गीयां , एने ताह केदाह गीयां कि उंजू थोड टायमापोरउर आराम केरू, जेवीपूर ई तुमरो संगे दास व बाहाक जे तुमरो हारकास घात एय हि ताण पुण गेणती पूरी ण होवो
\v 12 ताहेर्यो तास साहवो शिक्का उघाडील , तर मी देखील कि एक मोठा भूकंप एयगियो , एने सूर्य लेट्यान होस कालो व पुरो चांद रक्ताननगेत रातलु एय गीयां
\v 13 अंजीरान जाड मोटलो वारो आवताच तापूरवाला फोले जिही बुन्द्धे पोडते तिहीच धरती पूर तारा पोडती
\v 14 जुग इही हेरकीन गीयां जोह्लो पुस्तक गुडालिल हेरकीन जातेह ; एने प्रत्येक एक डोंगर, व बेटे आपआपना ठिकाणापोररीन हेरकी जाती
\v 15 तेवी धेरतीन राजा, एने मोठा अधिकारी, एने सरदार, एने श्रीमंत व बलवान माणहे , एने प्रत्येक एक दास एने प्रत्येक एक स्वतूत्र डोगरेपूर गुहात एने खेड्कामाय जाइन लिकाईल
\v 16 एने डोगो व खडकाही केणेंन लागिल, 'आमरेपुररीन पोडीन जा; एने आमूह ताण मुयामाय जो राजासनापूर बोहील हि, एने कोकऱ्याला क्रोधापासून लीकाडीन ली
\v 17 कारण तान क्रोधा मोठू दिह आवां हि, ऐवी कूण टिकुहू शकणे?'.
\c 7
\p
\v 1 ज्ञान ओवतो मी पृथ्वीन चारू कोपरपुर चार स्वर्ग दूत उबरीयेल रीईल देखील ती पृथ्वीन चारू भागामाय ह्वांना उबराखल्या एता कारण कि पृथ्वी नाहं तर समुन्द्र नाहं ते कायताहा झाडापूर हवी नाहं चालतो
\v 2 ओवतो मी एक उंजू स्वर्ग दुताला जीवतालू परमेश्वरान शिक्का मागिल पूर्वे तारिण उतरीन तापूरआवातल्या देखील; ताह ता चारू स्वर्ग दूतांना ज्याह पृथ्वी एने समुद्रान हानी केरनेन अधिकार आपील गियो एतो , उचो शब्दांनी आयडीन किईल ,
\v 3 '' जो ताहवोर आमु आपनो परमेश्वरान दासाच्या सामर्थ्यान शिक्का न लागाडील आपतेन , तो ताहवोर पृथ्वी एने समुन्द्र एने सांडो हानी मां पोचाडीन ''
\v 4 ज्यापोर शिक्का लागाडया गियो मी तान मोजणेन होमेल्नी , अर्थात इस्रायील संतानानाचे आखा वाडवडील माय एक लाख चौरेचाळीस हजारोन शिक्का ददिईल गियो :
\v 5 यहूदाच्या वंशामायरीन बारा हजारोन शिक्का मारील गियो ; रुबेनाच्या वंशामायरीन बाराह्जारापुर , गाद च्या वंशामायरीन बारा हजारोन
\v 6 अश्शेराच्या वंशामायरीन बारा हजारान , नपतालीच्या वंशामायरीन बारा हजारान , मनश्शेच्या वाडवडील मायरीन बारा हजारान ,
\v 7 शिमोनाच्या वंशामायरीन बारा हजारान , इस्साकार च्या वाडवडील मायरीन बारा हजारान ,
\v 8 जबलुनही वाडवडील मायरीन बारा हजारान , योसेफाच्या वंशामाय बारा हजारान एने बन्यामीनच्या वाडवडील मायरीन बारा हजारोन शिक्का मारील गियो
\v 9 ज्ञान ओवतो मी सृष्टी उगे देखील, प्रत्येक जाती जाती एने कुळ एने बाशा एने मधु एक ओहलो गेर्दी जीह कूण गोनिलो शकत एतो , दोवल्या फाडका पेरील एने आपनो आथाम खजुरान डालखा मागिल सिहासना सुमोर एने कोकऱ्या च्या सुमोर उभी हि
\v 10 एने मोढली शब्दांनी आयडीन केव्हे ,'' उद्धारा केरता आमरा परमेसश्वरान , जो सिहासनापोर बोहील हि, एने कोकऱ्याचा जयजयकार होव ''
\v 11 एने आखा स्वर्ग दूत ता सिहास एने प्राचीनांना एने चारू जनावरा चारू बाजूमाय उबरीयेल हि; ओवतो ते सिहासना सुमोर उलटे पोडीन गीयां एने परमेश्वरान दंडवत केरीन किइल ,
\v 12 '' आमेन! आमरा परमेश्वरान स्तुती एने गौरव एने ज्ञान, धन्यवाद एने सन्मान एने सामर्थ्य एने शेक्ती पिळीनेपिळी रेंय आमेन
\v 13 यामारीन प्राचीनान मायरीन एकाम मनहु किईल,'' हा शुभ फाडका पेरील कूण हि? एने उंजू किइल तू कारीन आवां हि''
\v 14 मी ताह केयेल ,' हे स्वामी , तूच ओळखील हि! '' ताह मन्हा केयेल ,'' हा तो हि, जो ता मोडला दुखामारी निकलील निकलीन आवां हि; तास आपणा फाडका कोकऱ्याच्या रक्ता माय धोवीन शुभ किरेल हि
\v 15 ज्योच कारणसे ते परमेसश्वरान सिहासना ओगान हि, एने ताण मंदिरामाय दिह रात ताण सेवा केरनु , एने जो सिहासनापोर बोहील हि, तो ताण उपेर आपणो तंबू बोनावूह
\v 16 ते ओवतो केध्दीह उपाशी एने तिहल्यू नाहं रोनारत एने नाहं तां पोर तप, नाहं काल्ली उष्णता पोडती
\v 17 कहकी कोकरा जो सिहासनाच्या मधोमध हि तानकेरीन होमाल केरूह, एने ताह जीवन रूप पाण्यान झऱ्या आह्नी लेईन जात रेंय ; एने परमेश्वर तान डोलामरीन आखा आहवा नुसित आपूह''.
\c 8
\p
\v 1 ताहेर्यो तास हाते शिक्का उगाडनो तर , स्वर्गाम अर्धा तास ताहवोर शांतता एनी
\v 2 तेवी मी ता सात स्वर्ग दूतांना पेल्ला जे परमेश्वरान सुमोर उबरीयेल रेतेह, एने ताह सात कर्ण आपील गिया
\v 3 ओवतो एक उंजू स्वर्गदूत होना धुपाटना मागिल आवां एने वेदिन आह्नी उबरील रेणू ; एने ताह जादा धुण आपील गियो कि आखा पवित्र माणहान प्रार्थनान हाती, बेनाआ वेदी, उपेर, जो सिहासनाच्या सुमोर हि चेडाउ
\v 4 ता धुपाचा सेटू पवित्र माणहान प्रार्थना हाती स्वर्गदूतांच्या आताकेरिन परमेश्वराओगान पोचीलने गियो
\v 5 तेव्ही स्वर्ग दूताने धुपाटणे लेईन तामाय वेदी केरील आखटान बोलीत एने पृथ्वीपोर टाकीन आपिल ; गर्जना एने शब्द एने वीज एने भूकंप एहू लागिल
\v 6 ताहेरया ते सात स्वर्गदूत ज्यानस आह्नी सात कर्ण एता ताह फुकिलो तियार एयगियो
\v 7 पेल्ला स्वर्गदूताने कर्ण फुकल्यु , एने रक्तान मिल्योहो गारे एने आगठो उत्पन्न एयगियो , एने धेर्तीपुर एक तृतीअंश बोलीन गियो , एने सांडअ एक तृतीअंश बोलीन गियो , एने आखा निलो खेळ पुण बोलीन गीयां
\v 8 दिहीरा स्वर्ग दूताने कर्ण फुकल्या , तर नाह आखटान सारखो हेलगीन एक मोठा डोगो समुन्द्रमाय टाकिल गियो ; एने समुद्राचा एक तृतीवंश लुय एय गियो,
\v 9 एने एक तृतीवंश प्राणी मारीन गीयां , एने एक तृतीवंश नाव नष्ट एय जाहो
\v 10 तिसऱ्या स्वर्ग दूताने कर्ण फुकल्या ; एने एक मोठू तारू जो बोला सारखो हेलगतालो एतो स्वर्गामायरीन तुतीगोयो , एने खोदेर एक तृतीवंश उपेर एने पाण्यान सातींवर आवीन पोडील
\v 11 ता ताऱ्याचे नाव नाग्दैना हि, एने एक तृतीवंश पाणी नाग्दैना कोडवो एय गियो , एने भार्पुरसे माणुह पाणी कोडवो एयगियो मारीन गीयां
\v 12 चौथ्या स्वर्गदूतानी कर्ण फुकल्या , एने सूर्यान एक तृतीवंश, एने चादान एक तृतीवंश एने ताआरा एक तृतीवंश उपेर आपत्ती आवी , ईथ ताहवोर कि तानकेरीन एक तृतीवंश डील आंधारो एनो एने दिहान एक तृतीवंश माय उजालो नाहं रेणू , एने तोहोलोच रात मायते
\v 13 ताहेर्यो मी पोशा पेल्ला , तर आकाशान माय एक गुवळाह उठील एने उचो शब्दांनी हे केणे होमलील,' ता तीन स्वर्गदूतान केरनु शब्दान कारणसे , ज्यान फुकीनो ऐवी रेणा हि, पृथ्वीन रेणारापोर हाय , हाय , हाय! ''.
\c 9
\p
\v 1 ताहेर्यो पाचव्या स्वर्ग दूताने कर्ण फुकल्या तर मी स्वर्गामायरीन एक तारू दोवडतालु देखाने , एने ताह बेपत्ता डोहाची किल्ली आपिल गीयी एती
\v 2 तान आघात कुपाला उगाडील , एने कुंडा मायरीन मोठा भट्टी सारखो सेटू उठिल, एने कुपान तुमाडामाय सूर्य वायू आधारो एय गियो एनो
\v 3 ता तुमाडामाय पृथ्वी उपेर टीडया निकलील , एने ताह धेरतीन विसीई सारखी शेक्ती आपिल गीयी
\v 4 तान किइल कि नाहं धेरतीन खेळ ला, नाहं कायताहा जाडाह हानी पोची , केवळ ता माणहा हानी पोची ज्यानस निढालापूर परमेश्वरान शिक्का नाहं हि
\v 5 ताह माणहाह मारीन टाकण्याच्या नाहं पुण पाच मोयनु ताहवोर पीडा आपणेन अधिकार आपील गियो ; एने तान पीडा ओहलो एती जिही विचू ची नांगी देने माणहाह हानी एती
\v 6 ता दिह माय माणुह मृत्यू ला हदल्य एने मृत्यू नाहं मिलानार एने मोरने उत्कंठा केरती , एने मृत्यू ताफायरीन दोवळी
\v 7 ता टोळ्यांना आवीन लढायी केरता तियार किरेल गेलेले कून हारकास एता , एने ताण मुंडीपोर होणाआ मुगुट एता ; एने तान मूय माणहा हारकास एता
\v 8 तान लेट्यां बायकून होस एता एने दात सिहा दाता हारकास एता
\v 9 ते लोळो हारकास उरस्थाने पेरनीह एता ; एने तान पंखान आवाज ओहलो एतो तोहोलोज रथ एने जादा गोडळाहा जे लढायी माय दोवळीह
\v 10 तान शेपूट विचू सारखी एता एने तान नांगी एती , एने ताह पाच मोयनु ताहवोर माणहाह दु: ख आपणेन जी शेक्ती जुडी एती , ते तान शेपते माय एती
\v 11 आघात कुपान दूत तां पोर राजा एतो ; तान नाव ईब्री माय अब्ब्दोन, एने हेलेनी भाषान अपुल्ल्योन हि
\v 12 पेल्ली पिढी होवून गीयी एती , देखू , ऐवी ज्ञान ओवतो दुय पिढी उंजू आवूह हि
\v 13 ऐवी सहाव्या स्वर्ग दूताने कर्ण फुकल्या बेनाआ वेदी जी परमेश्वर सुमोर हि ताण शिंगान मायरीन मी ओहलो शब्द होमलील ,
\v 14 होमजू केध्दीह सहाव्या स्वर्गदूताने , ज्यान आह्नी कर्ण एतो , किइल ,'' ता चार स्वर्ग दूतांना जी मटली खाड फरात आह्नी बांधले एता सोडीन द्या''
\v 15 ते चारू दूत सोडीन आपील गीयां जे तान समयी, एने दिह , एने मोरना, एने वोरोजे केरता माणहान एक तृतीअंश मारीन टाकणेन तियारी केरील गीयी एती
\v 16 ताण फौजांची फिरीलो मोजील वीस करोड एती ; मी तान मोजील तो होमलील
\v 17 मन्हा आवो दर्शना माय घोडा एने तान इही स्वार देखाईल गीयां ज्यानस झील माय आखटान, एने नीळ, एने गेधक हारकास एता , एने ता गोद्डा मुंडे सिहा मुंडान हारकास एता ; एने तान मुयामायरीन आखटान, सेटू, एने गेधक निकलीन एता
\v 18 आवो तिन महामारी अर्थात आखटान एने सेटू एने गंधकांनी जे तान मुयामायरीन निकलीन एता माणहान एक तृतीअंश मारीन टाकीदी गीयी
\v 19 कारण कि ता गोदडाआ सामर्थ्य तान मूय एने तान शेपटी माय एता ज्ञान केरता कि तान गेयडाकानहोस एती , एने ता शेपटीवालू मुंडे एता एने ताजफाय ते पीडा पोचाडथु एता
\v 20 बाकी माणहेच महामारीनी नाहं मोराना एता , आपनो हातान कामांन मन नाहं फिरीविलो , कि दुष्ट आत्म्यान , सोन एने चांदी एने पितलीन एने दिगुड एने लाकळो मूर्तीइ पूजा नाहं केरुहू जे नाहं देखतेज , नाहं होंबलेह नाहं चालू शकत;
\v 21 एने जे नर हत्या, एने चेटके, एने व्यभिचार, एने चोरी, तास केरील एती , तास मन नाहं फिरीविलो एता.
\c 10
\p
\v 1 ओवतो मी एक उंजू जोरावार देवदूत वाद्लामरीन स्वर्गामायरीन उतरिता देखील ताण मुंडीपोर मेघधनुष्य होतेत्या मूय सूर्या हारकास एने तान पाय अग्नीस्तभां हारकास एता
\v 2 ताण आथाम एक हनोही उघडील पुस्तक एता तान आपणो जेवल्यो पाय समुद्रापूर एने बंगाड्यो पृथ्वीपोर मेलील,
\v 3 एने ओह्ला मोटला शब्दांनी आयडील, जोह्लो सिंह आयडणे; एने ताहेर्यो तो आयडील तर गोर्जेहे शब्द होमलील गियो
\v 4 ताहेरया सात गर्जनच्या हाती शब्द होमल्या गीयां , तर मी लेखणार एतो , ता सात शब्दांनी होमेल्नी हि लीकाईल मेलील , एने मां लिखू '
\v 5 ज्या देवदूतान मी समुन्द्र व पृथ्वीपोर उबरीयेल देखील एता तान आपणो जेवल्यो आथ स्वर्गाकडे विशेल ,
\v 6 एने जो पिडीनपीडी जीवतालू हि, एने तान स्वर्गाला एने जे काही तामायरीन हि, एने जुगे एने जे काही तापोर हि, एने समुद्राला एने जे काही तामायरीन हि सृजा, ताणुच शपथ लीन किइल , 'ऐवी तर उंजू टाइम नाहं एय
\v 7 पुन सातवो देवदूतान कर्णा वाजविलो एनआयहो शब्दान दिहामाय देवान लीकाईल मनोरथ ता सुवार्तेआ नुसार जो तान आपानोआपनो दास संदेष्टान आपील , पुरो एय '
\v 8 ज्या वातु मी स्वर्गाला बोलतालून होमलील एता , ते पोशा मारो हाती वातु केरूह लागील , 'जा, जो देवदूत समुन्द्र व पृथ्वीपोर उबरील हि, ताण हाती कि उघडील पुस्तक लेईन ले '
\v 9 मी देवदूत आह्नी जाइन किइल , 'हि आत्या पुस्तक मन्हा आप' ताह मन्हा किइल , ले , यीला खाइन ले ; हि तारो गुगदिनारू तर कोडवो केरुहू , पुण तारो मुयाम माय हारकास गुल्यो लागणार '
\v 10 शेवेट : मी ती आत्या पुस्तक ता देवदूत कडून खाइन टाकील ती मारो मुयामाय मधाहारकी गुल्यो तर लागील , पुण मी ताहेरया तीह खाइन लीईल, तर मारा पेट कोडवो एय गीयां
\v 11 तेवी मारो उगेरीन हे केदाह गीयां , 'मन्हा जादा माणहे , एने जाती, एने बाशा एने राज्यान विषयातमाय पोशा भविष्यवाणी केरणे पोळी '.
\c 11
\p
\v 1 पोशा मन्हा मोजने केरिन एक बोरू आपील गियो , एने कूण किइल , 'उठ, देवान मंदीर वेदी, एने ताम उपासना केरणाहारा मापामय ले
\v 2 पुण मंदिरान बाहेरवाला ठोली सोडीन आप; ताह मां मोजोके कारण ते दिहरीजातीन आपील हि, एने ते पवित्र ओल बेचाळीस मोरना ताहवोर तुडवतील
\v 3 मी आपनो दुय साथदेणारा हे अधिकार आपाण्यू कि तरट पाघरीन एक हजार दुयहोव साठ दिहावोर भविष्यवाणी केरावी
\v 4 हे ते हि कि जैतुनान तर दुय झाडे व दुय समया हि, जे पृथ्वीन प्रभूचने सुमोर उबरीयेल रेतेह
\v 5 जर कूण ताह हानी केरूह इच्छाहि , तर ताण मुयामायरीन आखटान निकलीन ताण बानगिडी खून टाकिलो एने जर कूण ताह हानी केरूह इच्छाहि , तर अवश्य आवो रीतीमाय मारील जाहू
\v 6 ताह अधिकार हि कि जुग बंद केरूह, कि ताण भविष्यवाणीच्या दिहामाय पानीह नाहं पोडती ; एने ताह आखा पाण्यापोर अधिकार हि कि ताह रक्त बोनाविल, एने ताहेर्यो जुवी तेवी तेवी पृथ्वीपोर प्रत्येक प्रकारची आफेत लेताआवी
\v 7 ताहेर्यो आपनी साक्ष आपिन बोह्ना , तो आघातकृपातून नीही, ताण हाती लेढाय केरीन ताह जिंकीन लेहु एने ताह मारीन टाकणे
\v 8 तान मोरणेपुर ता मोटला नेगरान चौकामाय बुहील रेहू , जे आत्मिक रूपांनी सदोम एने मिस्त्र किईल जातेह , जाहारी ताण प्रभू पुण वधस्तंभ पुर खिळल्या गियो
\v 9 आखा माणहे व तोड एने बाशा एने जातीनी माणहे ताण शवला साडेतीन दिह दिखिह रेहू , एने ताण शवला कब्रेत मुक्या नाहं आपाण्यू
\v 10 पृथ्वीपोर रेणारे ताण मरनांनी खुशिमाय व उत्साह एय , एने एक दिहराण आह्नी भेट मोकलीना आयडणार , काहाकाय आवो दिहामाय भोविष्योकेरणेवाला पृथ्वीपोर रोणाराहा त्रास आपील एता
\v 11 पुन साडेतीन दिह ओवतो देवापूररीन जीवनान हांह तामायरीन जातुरा , एने ते आपनो पायापोर उबरीयेल रेणा , एने ताह देखणारामटली बिय होवून गीयां
\v 12 तेवी ताह स्वर्गाफायरीन एक मोठू शब्द होमलूह आवां , 'न्या उपेर आवो! ' हे एक ते वादलापोर बोहीन आपनो दुश्मना देखनु स्वर्गापूर चेडिन गीयां
\v 13 ओवतो आवो टाईम एक मोठा भूकंप आवा , एने नगरान दहावा भाग पोडीन गियो ; एने ता भुकंपामुळे सात हजार माणुह मोरीन गीयां , एने रोयोहो भयभीत एयगियो एने स्वर्गाचे परमेसश्वरान गौरव किरेल
\v 14 दिहिरी आफेत निकलीन गीयी ; देखू; तिसरी आफेत जेल्दी आवूह हि
\v 15 ताहेरया सातवो दूताने कर्णा वाजाडीत तेवी स्वर्गामाय आवो विषयान मोठा मोठा शब्द आवहू लागिल: जेगान राज्य आमरा प्रभून एने ताण ख्रिस्ताचे एतिता एने ते पिळीनेपिळी राज्य केरुहू!
\v 16 तेवी चोवीस आबुख जे देवा सुमोर आपनो आपनो राजासनापूर बोह्ना एता मुयापूर पोडीन देवाह नमन केरीन
\v 17 हे केहू लागिल, 'हे सर्वशक्ती शाली प्रभू परमेश्वर, जो हि एने जो एतो आमु तारो धन्यवाद करने कि तू आपनी मटली सामर्थ्यान कामाम आवीन राज्य किरेल हि
\v 18 जातीही राग किरील , पुण तारो राग आवीन गीयां , एने ती टाइम आवीन गीयी की मुरीलाह न्याय किरील जाणे , एने तारो दास संदेष्टान व पवित्र माणहाह एने ता आत्या मोठा जे तारो नावा केरीन बिणे बोदलीन आपील जाणे , एने धेरतीन खराब केरणारा नष्ट किरेल जाणे '
\v 19 तेवी देवान जे मंदिर स्वर्गाम हि ते उघडी गीयां , एने ताण मोनंदिरामाय ताण वाचा सन्दुक देखा; एने विजा व शब्द एने गर्जना एने भूकंप एयगियो व मोटला गांरारी वृष्टी एनी.
\c 12
\p
\v 1 ओवतो स्वर्गाम एक मोठू चिन्ह देखानो , अर्थात एक बायकू जी दीही पागर लेली एती , एने चांद तीन पाया बुंदे एतो , एने तीन मुंडीपोर बारा तारान मुगुट एतो
\v 2 ती पेटावाली एनी , एने आयेडतेन एती कारण ती प्रसवच्या पिढामाय एती
\v 3 एक उन्जू चिन्ह स्वर्गाम देखा; एने देखू, एक मोठू रातलो अजगर एतो , सात मुंडे एने दहा हिगे एता , एने ताण मुंडीपोर सात राज मुगुट एता
\v 4 ताण शेपटीकेरिन आकाशामाय वालो चादन्यान एक तृतीवंश ला उडीते पृथ्वीपोर टाकीन आपील तो अजगर ता बायकू च्या ओगान जो तीन ओगान उबरील रेणू कि ताहेरया ती सोरो हुदरीयोहो तर ता आतल्योसोरो गील लेह
\v 5 ती सोरो खालीपोडली जो लोखंडाचा दड लेईन आखा जाती त्यापूर राज्य केरणेपूर एतो , एने ते सोरो एकाएक परमेश्वर आह्नी एने ताण सिहासना आह्नी विसीन पोचाडीने गियो ;
\v 6 एने ती बायकू जेंगलामाय पोडीन गीयी जांबी परमेश्वरराच्या उगेरीन तीन केरता एक जागो तियार केरील गीयी एती कि तिथ एक हजार दोनशे साठ दिह ताहवोर देखणे जाह
\v 7 ओवतो सोर्गोम लेढाई एनी , मिखाएल एने तान स्वर्गदूत अजगर हाती लेढाई ला निकेलना एने अजगर एने तान दूत ताहे-या लेडाने लो
\v 8 पुन प्रबळ नाहं एयगियो , एने स्वर्गाम तानकेरता उन्जू जागो नाहं रेणी
\v 9 तेवी तो मोठू अजगर, अर्थात तोच जुनो साप जो दिव्याबल व सौताण किईल जाथू एने आखा जेगान ठोगणारू हि, पृथ्वीपोर पाडीन टाकिला आवां , एने तान दूत ताण हाती पाडीन टाकिला आवा
\v 10 ओवतो मी स्वर्गामायरीन हा मोठू शब्द आवतालून होमलील ,'' ऐवी आमरा परमेश्वरान उद्धार एने सामर्थ्य एने राज्य एने तान ख्रिस्तान अधिकार प्रगट एनो हि, कारण कि आमरा पायापोर दोष लागाडणार जो रात दिह आमरा परमेश्वर सुमोर तां पोर दोष लागाळ एतो , पाडीन टाकिला आवां
\v 11 ते कोकऱ्या च्या रक्त एने आपनी साक्षच्या वचनमाय केरिन ताण उपेर जयवंत एय गियो, एने तास आपनो जीवाह पोटने नाहं मानना , इत ताहवोर कि मृत्यू पुण सहन किरील
\v 12 आवो कामान केरिन हे स्वर्गी एने तामाय रेणारे , मगन रीवू ; हे पृथ्वी, एने समुन्द्र , तुमरेपोर हाय! काहाकाय कि सैताण रागारू हाती तुमरो आह्नी उतरित आवां हि, कारण कि तो ओळखणे कि ताण थोडाच टाइम उन्जू बाकी हि
\v 13 तेव्ही अजगर देखील कि मी पृथ्वीपोर पाड्डीएल गियो हि, तर ता बायकूह ज्या सोरा बुयपोडली एती , त्रास आपील
\v 14 पुण ता बायकूह मोटली गरुडाचे दुय पंख आपील गीयां कि गेडाकान ओगानरीन उडीति जेंगलामाय ता जागीपोर पोचाडीन जाहो , जांबी तो एक टाइम एने वेलाम , एने अर्ध्या वेळा ताहवोर पोहणे पालनो किरेल जाह
\v 15 एने गेयडाकान ता बायकून पासाण आपनो मुयामाय खाड हारका वोईल कि ताह ता खोद्रामाय मारीन टाकील
\v 16 पुन पृथ्वीने ता बायकूह मदत केरील एने आपणा मूय उघडीन ता बुंधे जी अजगर वाहीली एती पिईन टाकील
\v 17 तेव्ही अजगर बायकुपूररागाम एनो एने तीन शेष खतालो, जे परमेश्वरान आदनेला मानत्लू एने येशू ची साक्ष आपितेवी स्थिर हि,
\v 18 लेडणे गियो एने तो समुद्राम वालू उपेर जाइन उबरील रेणू.
\c 13
\p
\v 1 तेवी मी एक जनावर समुद्रामायरीन निकेल तेन देखील, ज्यान दहा हिगे व सात मुंडे एता , ताण शिंगांपुर दहा मुगुट, एने ताण मुंडीपोर देव निंदा नावे लेखली एती
\v 2 जे श्वापद मी देखील ते चित्यासारिखे एता ; एने तान पाय रीसाडासारखे एता , एने मूय सिंहान सभेकेरिन एता ता अजगरान आपनी शेक्ती एने आपणा आसन एने मोठा अधिकार ताह आपील
\v 3 मी ताण मुडीपुरीन एकापुर इही दुखाईल लागील देखील होमजू तो मोयलो एतो , ओवतो ताण प्राणघात दुखाईल हाजो एनो , एने आखा धेरतीन माणहे ता श्वापदाच्या फासाडीफासाडी नवल केरतेन गीयां
\v 4 माणहान अजगरान पूजा केरील , काहाकाय तान श्वापद आपणो अधिकार आपील , एने हे केयीन श्रापदची पूजा केरील , 'आवो श्वापद हारकास कूण हि? कूण याहेर्यो लडू शकणे?'
\v 5 मोटे बोलणेसे व निंदा केरनेनकेरता ताह एक मूय आपील गीयां , एने ताह बेचाळीस मोरना ताहवोर काम केरनेन अधिकार आपील गीयां
\v 6 तान देवान निंदा केरनेनकेरता मूय उगाडील कि तान नाव व तान मंडप म्हणजे स्वर्गाम रेणारा निंदा केरूह
\v 7 ताह हे पुण अधिकार आपील गीयां कि पवित्र माणहे हाती लेडाईल व तापोर जय मिलीजावू , एने ताह प्रत्येक वंश एने माणहे व बाशा एने जातीपूर अधिकार आपील गीयां
\v 8 धेरतीन आखा रेणारे , ज्यान नाव ता कोकऱ्यान जिवणेन पुस्तकामाय लेखीन नाहं गीयी जी जगान उत्पतीन टाईम घात एनी एती , ता श्वापदान पूजा केरुहू
\v 9 ज्याह कान रेंय ते होबली
\v 10 ज्याह कैदेत जानु हि, ते कैदेत जाय ; जे तेलवार केरीन मारुह, अवश्य हि कि ते तेलवार केरीन मारील जाहो पवित्र माणहान धीर एने विश्वास ज्योच माय हि
\v 11 ओवतो मी एक उंजू श्वापद ला धेर्तीमरीन उपेर आवतालून देखील, ताण कोकऱ्या हारीखे दुय हिगों एती , एने ते अजगराआ हारीखे बोलीह एता
\v 12 तो ता पेल्ला श्वापदचा आखा अधिकार ताण ओगान कामाम आवीन लेणे; एने प्राणी एने तान रेणारे रोनारयाईही ता पेल्ला श्वापदाची तान प्राणघात दुखाईल हजो एयगियो एता , मूर्ती पूजा केरतेन एता
\v 13 तो वोड़े-वोड़े चिंन्ह देखाळतालु एतो , न्याओर कि माणहा ओगान सवर्गामाय पृथ्वीपोर आखटान देखणे एतो
\v 14 ता चिंन्हाच्या कारणसे , ज्याह ता श्वापदाची ओगान देखाडील अधिकार ताह आपील गीयां एता , तो पृथ्वीपोर रोणाराहा ढगवत एतो एने पृथ्वीपोर रेणारा किथी एतो कि ज्या श्वापदाची तलवार लागील एती तो जीवतालू एनो हि, ताण मूर्ती बोणावू
\v 15 ताह ता श्वापदी मूर्तीमाय जीव टाकणेन अधिकार आपील गीयां कि श्वापद मूर्ती बोलहू लागणार , एने जोलो माणहे ता श्वापद मूर्तीइ पूज्या नाहं केरणार, ताह मारीन टाकणे
\v 16 तास हानोवोडो , मालदार-गोरिब , हाजो दास आखान हाजाडी आथ किव्हा ताण निडालापूर एक एक खून केरीन आपील ,
\v 17 कि ताह सोडीन ज्यापूर खून म्हणजे ता श्वापद नाव केव्ही ताण नावान संख्या ओहलो , तान शिवाय कूण आपणेमेल्णुन केरूह शकणार
\v 18 बुद्धी याजमाय हि: ज्याह बुद्धी रेंय , तो आवो श्वापद संख्या जोडीन लेजी , काहाकाय ता माणाहान संख्या हि, एने ताण संख्या सहाशे सासष्ट ओहलो.
\c 14
\p
\v 1 ओवतो मी दृष्टी केरील , एने देखू , तो कोकरा सियोन बोयडापोर उबरील हि, एने ताण आह्नी एक लाख चौरेचाळीस हजार जन हि, ज्यानस निढालापूर तान एने ताण आबोक चे नाव लिखील हि
\v 2 एने स्वर्गामायरीन मन्हा एक ओहलो शब्द होमलू आवां जे पायाहेर्यो जादा धारा एने मोठू गर्जनाचा शब्द एतो , एने जो शब्द मी होमलील तो ओहलो विना वाजनारो विना वाजाळताला हि
\v 3 ते सिहासना ओगान एने चार प्राणी एने प्राचीनान एक नोवालो गीत गावित एता ता एक लाख चौरेचाळीस ह्जार जनाहा सोडीन जे पृथ्विपोररीन निकलीन वेचातो विसील गीयां एता , कूण ते गान नाहं हिकू शकत एतो
\v 4 हे जे हि जे बायकु हाती अशुद्ध नाहं एय गियो, पुण कुवारे हि; ते ज्याच हि कि जांबी कुठ कोकरा जाथू , ते ताण पासाण आवीन जातेह ; हे तर परमेश्वरान निमित्त पेल्ला फोल रेणू केरता मन्हा मायरीन वेचातो लीईल गीयां हि
\v 5 ताण मुयामायरीन केध्दीह ठोग्त्ळू नाहं निकेलना एता , ते निर्दोष हि
\v 6 ओवतो मी एक स्वर्गदूतान आकाशामाय माय उठील देखील, ज्यान आह्नी पृथ्वी उपरल्यु रोणाराहा ची प्रत्येक जाती, लेतावे कुळ, एने बाशा , एने माणहाह एकजनली केरता सनातन सुवार्ता एती
\v 7 तान मोढली शब्दान किइल ,'' परमेश्वरान भिनू एने तान गौरव केरू, कारण कि तान न्याय केरनेल टाइम आवीन गीयी ; एने तान भजन केरू, जीयाहा स्वर्ग एने पृथ्वी एने समुन्द्र एने पाण्यान खबर निर्माण किरेल ''
\v 8 ओवतो ताण ओवतो एक उंजू , दिहरो स्वर्ग दूत देखणे हे केतालून आवां ,'' पोडीन गियो , तो मोठू बाबेल पोडीन तानकेरता आपनो जारकर्माबद्दल राग रूप द्राक्ष रूह आखा जात्याना पिवाळीन आपील हि''
\v 9 ओवतो ताण ओवतो उंजू , तिसरू , स्वर्ग दूत मोढली स्वराने हे केतालून आवां ,'' जो कूण ता पशु एने ताण मूर्तीइ पूजा केरूह, एने आपणो माथा नापून आपनो एता तापूर उपेर छांपल्या लेह
\v 10 तो परमेश्वरान प्रकोप कि नीरा, जे ताण क्रोधाअ बासने माय टाकील गीयां हि, पिईन ली एने पवित्र स्वर्ग दूतांच्या सुमोर एने कोकऱ्या च्या ओगान आखटान एने गंधकाच्या पीडा माय पोढीहि
\v 11 तान पिढांचा सेटू युगान युग उठिलो रेंय , एने जो ता पशु एने ताण मूर्ती ची पूजा केरनु , एने जो ताण नावान शिक्का छांपल्या लेनो , ताह रात दिह लोटतला जुळी नाहं
\v 12 पवित्र माणाहान धीर अमेजे हि, जे परमेश्वरान अज्ञेला पाडील एने येशूवर विश्वास केरनु
\v 13 ओवतो मी स्वर्गामायरीन हा शब्द होमलील ,'' लिख : जे मुरील प्रभू माय मोरतालू , तो ऐवी तारिण धन्य हि'' आत्मा केणे ,'' होव , काहाकाय कि ते आपनो आखा परिश्रमा तारिण विश्रांती सापडे, एने तान कार्य तान हाती जातेह
\v 14 मी देखिल एने देखू , एक पाडील मेघ हि, एने ता मेघावर माणहान सोरो सरखोच कूण बोहील हि, ज्यान मुंडीपोर होना मुगुट एने आथामाय तीक्ष्ण धारेचा दातलो हि
\v 15 ओवतो एक उंजू स्वर्ग दूतांन मंदिरामायरीन निकलीन ज्याह जो मेघावर बोहील एतो , मोढली शब्दांनी आयडीन किइल ,'' आपणो दातलो लागाडील कापणी केर , काहाकाय कि काट्नेन टाइम आवी हि, ज्ञान केरता धेर्तीपुर खेत पाकीन गीयी हि''
\v 16 सेवट : जो मेघावर बोहील एतो तान पृथ्वीपोर आपणो दातलो लागाडया, एने धेर्तीपुर कापणी केरील गीयी एती
\v 17 ओवतो उंजू के स्वर्ग दूत ता मंदिरा मायरीन निकलील जो स्वर्गाम हि, एने ताण आह्नी पुण तीक्ष्ण धारेचा दातलो एतो
\v 18 ओवतो एक उंजू स्वर्गदूत , ज्याह आखटान उपेर अधिकार एतो वेदी मायरीन निकलील, एने ताण आह्नी तीक्ष्ण दातलो एतो ताह उचो शब्दान किइल ,'' आपणो तीक्ष्ण तोड दातलो लागाडील पृथ्वीन द्राक्षा चे कोळी काप , काहाकाय कि तान घड पाकील हि''
\v 19 तेवी ता स्वर्ग दूताने पृथ्वी उपेर आपणो दातलो लागाडया एने पृथ्वी च्या द्राक्षां चे घड काटीन आपनो परमेश्वरान प्रकोप च्या मोढली कुंडा माय टाकीन आपील '
\v 20 एने नेगरान बाहेर ता द्राक्ष कुंडा माय द्राक्ष तुडविल्या गीयां एने द्राक्ष्य कुंडामेर्या ओलाज रक्त निकेलना गेदडा लगामा ताहवोर पोचील , एने शंभर कोसा ताहवोर वोयीन गीयां.
\c 15
\p
\v 1 ओवतो मी होर्गोम एक उंजू मोठू एने अद्भुत चिन्ह देखील अर्थात सात स्वर्ग दूत ज्यान आह्नी सात फासान पीडा एती , कार कि ताण समाप्त होवून इयेलपूर परमेश्वरान क्रोधा अंत हि
\v 2 तेवी मी आखटान जुडील एक काचे सारखो एक समुन्द्र देखिल ; एने जे माणहे ता शीडाची एने तीन मुर्तीपूर एने ताण नावान आकडापूर जयवंत एय गियो एता , ताह ता खासोओ समुद्राम आह्नी परमेश्वरान विना लेद्लो उबरीयेल देखील
\v 3 ते परमेसश्वरान दास मोशेय चे गीत, एने कोक-यान गीत गावीन किथी एता ,'' हे आखा शेक्ती मान प्रभू परमेश्वर, तारो कार्य महान हि अद्भुत हि हे पिडीपिडी राजा, तारी चाल हाजो एने खेरो हि;
\v 4 '' हे प्रभू, कून तुवाह नाहं बिनार एने तारो नावान गौरव नाहं केरुहू काहाकाय कि केवळ तूच पवित्र हि आखा जाती आवीन तारो ओगानदंडवत केरूह, काहाकाय कि तारो न्यायान काम प्रगट एय गियो हि''
\v 5 ज्ञान ओवतो मी देखील कि स्वर्गाम साक्षीआ तंबू मंदीर उगाडील गीयां ;
\v 6 एने ते हाती स्वर्ग दूत ज्यानस आह्नी सात पीडा एता, तागामी शुद्ध एने चंमकीनारो फाडका पेरनीह एने छातीपूर होना पट्टू बांधले मंदिरा मायरीन निकेलना
\v 7 तेवी ता चारू जनावराना मायरीन एकजाण ता सात स्वर्गदूतान परमेश्वर जो युगान युग जीवतालो हि, ताण कोपाने बोल्या सोन्या हाती सात वाटकी आपील
\v 8 एने परमेश्वरान गौरव एने तान सामर्थ्यान काहाकाय मन्दिर तुमाडामाय बोरीन गीयां , एने ताहेरया ताहवोर ता हाती स्वर्गदूतान हाती पीडा समाप्त नाहं एनी तो ताहवोर कूण मंदिरा माय नाहं जावू शकत.
\c 16
\p
\v 1 ओवतो मी मंदिरा माय कोणीही उचो शब्दान ता स्वर्ग दूतांना हे केतालुन ताह होमलेल '' जा परमेश्वरान क्रोधाचे सात वाटकी पृथ्वीपोर बोरगे द्या''
\v 2 सेवट : पेल्ला स्वर्ग दूताने जाइन आपनी वाटी पृथ्वीपोर बोरगे आपिल तेवी ता माणाहान, ज्यानस उपेर चिडा छाप एती जो तीन मूर्तीइ पूजा करने , एक प्रकारान वाईट एने दु: ख आपाण्यू फोड निकलील
\v 3 दिहीरा स्वर्ग दूताने आपनी वाटी समुद्रापो ओतली, एने ते मुरील माणहान रक्त हारकास बोनावीन गीयां , एने समुद्रा मायवाला प्रत्येक जीव जेंतू मोरीन गीयां
\v 4 तीन स्वर्ग दूताने आपनी वाटी बुंधे एने पाण्यान झऱ्या न उपेर ओतली, एने ते रक्त बोनावीन गीयां
\v 5 तेवी मी पाण्यान स्वर्गदूतान हे केतालून होमलील,'' हे पवित्र, जो हि एने जो एतो , तू न्यायी हि एने तूच हा न्याय किरील
\v 6 काहाकाय कि तान पवित्र माणहान उपेर एने संदेष्टाचे रक्त वोईल एता , कि तू ताह रक्त पिवाळील ; काहाकाय कि ते ज्योच योग्य हि''
\v 7 ओवतो मी वेदी उगेरीन हा शब्द होमलील ,'' होव , हे आखा शक्तिमान प्रभू परमेश्वर, तारो निर्णय हाजो एने खेरो हि''
\v 8 चौथ्या स्वर्ग दूताने आपनी वाटी दिहापूर बोरगे आपिल , एने ता माणहा आकठा केरिन करपवून आपणेन अधिकार आपील गियो
\v 9 माणुह केठीन होमलील करपून गियो , एने परमेश्वरान नावान ज्याह आवो पिडीपूर अधिकार हि, निंदा केरील पुण तान गौरव करण्या केरता पश्चताप नाहं किरील
\v 10 पाचव्या स्वर्ग दूताने आपनी वाटी ता जनावरे सिहासणापुर बोरगे आपिल , एने ताण राज्यापोर आंधारो होवून गियो माणहे पिढ्यांमाय पासाण आपनी आपनी जीभ सवयहोय लागिल,
\v 11 एने आपनी पिढांन एने फाय्दन काहाकाय स्वर्गातल्या परमेश्वरान निंदा केरील ; पुण आपनो आपनो कामामरीन पश्चताप नाहं किरील
\v 12 सहाव्या स्वर्ग दूताने आपनी वाटी महाखाडी फरातापुर ओतली, एने तीन पाणी हुकीन गीयां कि पूर्व दिशेच्या राजाकेरीन सिडिक तियार एनो
\v 13 ओवतो मी ता अजगर मुयामायरीन, एने ता जनावरे मुयामायरीन, एने ता झुटो संदेष्टान तोडून तीन अशुद्ध आत्म्यांना डेटकाआ रुपाम निकेलतालून देखील
\v 14 हे चिन्ह पारीखानारा दुष्ट आत्मा हि, जे आखा जेगान राजाहेर्यो निकलीन ज्ञान केरता जातेह कि ताह आखा जोरावार परमेसश्वरान ता मोढली दिहान लेढाई केरता एक्ठाच कोनारू
\v 15 '' देखू , मी सोअजी सारखो आवथू ; धन्य तो हि जो जागो रेणे , एने आपनो फाडका चौकशी करने कि उघडा फिरणार एने माणहे ताण उखडो पण नाहं पाहो''
\v 16 एने तास ताह ज्या जागीपोर एक्ठाच किरेल जो ईब्री माय हर्मागीदोन किईल जाथू
\v 17 सातवो स्वर्ग दूताने आपनी वाटी हावापुर बोरगे आपिल , एने मंदिरान सिहासनावरून हा मोठू शब्द एनो ,'' पुरो एय गियो! ''
\v 18 ओवतो विजा चमकिलो उंजू शब्द उंजू गर्जना एनी , एने एक ओहलो मोठू भूकंप एनो कि ताहेरया तारिण माणहान उत्पत्ती पृथ्वीपोर एनी , तेवी तारिण ओहलो मोठू भूकंप केविज एनो नाहएतो
\v 19 याचयांनी ता मोढली नगरान तीन तुकडा एईन गीयां , एने जाती जाती चे नगर बोनावीन गीयां ; एने मोढली बाबेलोन चे एर परमेश्वरान ईथ एईन कि तो आपनो क्रोधाचे द्राक्षारोह प्याला ताह पिवडाव्यो
\v 20 एने प्रत्येक बेट आपनो जागापूर पोडीन गीयां एने डोगोओ मुडूननेकाअयतोज नाहीसा एनो
\v 21 आकाशामायरीन माणहापूर एक मन वजन मोढली हेलो पोडणा एने ज्ञान केरता कि हि पिढी जादा दिहराआकामा एती , माणहान गारा पिढीच्या कारणाने परमेश्वरान निंदा केरील.
\c 17
\p
\v 1 जो सात स्वर्ग दूतांन आह्नी ते सात वाटकी एता, तामायरीन आवीन मन्हा हे किइल ,'' इही आव, मी तुवाह एक मटली कलावतीन त्याचां दड देखाळूहु , जी जादा श्या पायापोर बोहनी हि,
\v 2 ज्यान हाती पुथ्वीच्या राजान व्यभिच्यार किरील ; एने पुथ्वीइ रेणे तीन व्यविचाराचा सारखी मंदिरा हाती मस्त एईन गीयां एता '
\v 3 तेवी ते मन्हा आत्म्या माय रानुमाय लेईन गियो , एने मी रातलो रेगान पशु उपेर, जो निंदा नावामाय पोल्यो एतो एने ज्यान सात मुंडे एने दहा हिगों एता , एक बायकू ला बोहरीयील देखील
\v 4 ती बायकू जामणी व रातलो रोग फाडका पेरेल एता , एने सोन एने बहुमूल्य पस्या एने मोत्यांनी होबाडलेली एती , एने तीन आथा माय एक बेनाआ वाटी एती जी मळीन वस्तू निआणि ताण जारकर्मांनी अशुद्ध सामाने पोल्यो एतो
\v 5 तीन निढालापूर हे नाव लिखील एता ,'' मटली बाबेल धेर्तीपुर वेश्या एने अमंगळान आहाख ''
\v 6 मी ता बायकू ला पवित्र माणहान रक्त एने येशून साक्षीचे रगतामाय मस्त उवली देखील ; तीह देखीन मी भोगलाईन एईन जाईल
\v 7 ऐवी ता स्वर्ग दूताने मन्हा केयेल तू का भोगलाईन एनो? मी ता बायकू एने ता जोनावोरे , ज्यापूर ती बोहनी हि एने तान सात मुंडे एने दहा हिगों हि, तुवाह भेद देखाड्थू
\v 8 तो पशु तू देखिल , तो पेल्ला तर एतो पुण ऐवी नाहं हि, एने आघात कुंडामायवाला निकलीन विनाशात पोळी ; एने धेरतीन रेणारे ज्यान नाव जगान समया तारिण जिवताज पुस्तकामाय लिखील नाहं गीयां , आवो चिडा होव दशा देखीन कि पेल्ला एतो ऐवी नाहं हि ओवतो पोशा आव जाती आश्च्यर्य केरती
\v 9 ता बुद्धीसाठी राज्यातम ज्ञान हि, जिच टाइम हि: ते हाती मुंडे सात डोगो हि ज्यापूर ती बायकू बोहनी हि
\v 10 ते सात राजे पुण हि, पाच तर एयगियो हि, एने एक आवां हि, एने एक ऐवी ताहवोर आवां नाहं , एने ताहेर्यो आवी तर काही वेळा ताहवोर तान रेणे पुण अवश्य हि
\v 11 जो पशु पेल्ला एतो , एने ऐवी नाहं हि, तो जीवेच उगी हि एने ता सातीन माय उत्पन्न एनो विनाशात पोळी
\v 12 जे दहा हिगों तू देखील ते दहा राजा हि तान ऐवी ताहवोर राज्य नाहं मिळवणे , पुण आवो जनावरे हाती थोडच वेळा ताहवोर च्या केरता राजान सारखो अधिकार मिलिन
\v 13 ते आखा एक मन ऐती, एने ते आपणा आपणा सामर्थ्य अधिकार ता जनावर आपिन आपती
\v 14 तो कोकऱ्या हेरया लेडाती, एने कोकरा ज्यापूर जय मिलिन , कारण कि तो परमेश्वरान परमेश्वर, राजान राजा हि, एने जो हादीलाह,निवडाइला एने विश्वासयोग्य ही ताहेर्यो ही ता भी जय जुळी''
\v 15 ओवतो तान मन्हा किइल ,'' जे पाणी तू देखील, ज्यापूर वेश्या बोहनी हि, ते तर माणहे गेर्दी एने जातीनी लेतावे भाषा हि
\v 16 जे दहा हिगों तू देखील, ते पशु तापोर वेश्या हाती द्वेष केरनु , एने तीह उजाड व नग्न केरीन आपती, एने तीन मा खाइल टाकतीह , लेतावे तीह आकठाम पेटालीन टाकतीह
\v 17 काहाकाय कि परमेश्वर तान मोनामाय हे टाकील कि ते ज्ञान जुवी पुरो केरूह, एने ताहेर्यो ताहवोर परमेसश्वरान वचन पुरो न होवून जाहो तो ताहवोर एक मन होवून आपणा आपणा राज्य जनावर आपिन द्या
\v 18 ती बायकू , जीह तू देखील हि, तो मोठू नगर हि जो पृथ्वीन राजासणापूर हि''.
\c 18
\p
\v 1 ता ओवतो मी एक देवदूत ला स्वर्गामायरीन उतरिता देखील, ताह मोठू अधिकार एतो ; एने पृथ्वी ताण लाडीवाला प्रकाशित एनी
\v 2 तान मोटला शब्दान आयडीन कियील, 'पुढील! ती पुठुडा वस्ती, एने उंगलने शीडान आश्रय, एने प्रत्येक एक अशुद्ध आत्मान आश्रय, एने प्रत्येक अशुद्ध एने उंगलणु शीडान आश्रय होवून गियो
\v 3 काहाकाय तीन व्यभिचारी भयानक मंदिरान कारणसे आखा पुढील हि, एने पृथ्वीपोरवाला वेपारी तीन द्रव्य बळाने बलवान एयगियो '
\v 4 ओवतो मी स्वर्गामायरीन एक उंजू शब्द होमलील , 'अहो मारो माणहे , तामायरीन निकलीन आवो की तुम्हू ताण पापामाय भागीदार मा होवो , एने ताण पिडामाय कानलीबी पीडा एहू नाहा केरिन
\v 5 काहाकाय तीन पापान टीगलू स्वर्गापुररीन पोचेल हि, एने तीन अधर्म देवाह ज्याकेरीन हि
\v 6 जोह्लो तान तुम्हू आपील हि तोहोलोच ताह दया, एने ताण कामापोररीन ताह द्या दुप्पट जादा आपु;
\v 7 जेवडे तो आपली बढाई केहू कि एने सुख-पीडा केले, तोलोच ताहा पीडा फासी शोक दया कारण ती अनात केताला, आय राणी घेऊन बेठी होय , रोंडाली नाहा; एने दुख : त केधीज नाहा पेरनार जोलाक तान आपनी बढाई केरील की एने सुख-पीडा किरेल , तोलोक ताह पीडा उंजू शोक दया काहाकाय ती अनात किथे, मी राणी लीन बोहनी हि, विधवा नाहं ; एने दुखणे : त केधीच नाहं पोडती
\v 8 आवो कारणसे एकूच एकदिह तीपुर पीडा आवी , म्हणजे सोरो, एने दुख, एने दुष्काळ; एने ती आकटामाय नष्ट किरेल जाहू , काहाकाय तीन न्यायी प्रभू परमेश्वर जोरावार हि
\v 9 'धेरतीन राजा तानकेरता तीन हाती व्यभिचार एने हुख विलास किरील , ताहेर्यो ताहारी जईगोल्यो धुर देखणार, तर तानकेरिन रेडीन एने छाती देणारे
\v 10 तीन पीडयाच्या गाब्रातालू ते जादा सेटो उबरीयेल रेयीन केनार , हे मजबूत नगरी, बाबेलोन! अहो दृढ नगरी, अनर्थ! अनर्थ! एक क्षणाम तुवाह न्याय दंड मिलिन गीयां हि
\v 11 'धेरतीन वेपारी तानकेरिन रेडीन एने शोक केरुहू , कारण ऐवी कूण तानकेरीन माल वेचातो नाहं घोणार;
\v 12 म्हणजे होनो , चांदी , मोलवान रत्ने, मोती, एने तलम , एने प्रत्येक प्रकारान सुगंधी लाकडे, एने हस्तिदंतीची प्रत्येक प्रकारची वस्तू, एने मोलवान लाकडे, एने पितळी एने लोखंड एने संगमरवरी पायाहेरी पत्रे,
\v 13 एने दालचिनी, सुगंधी धृपद्रव्ये, सुगंधी तेल, ऊद, द्राक्षारस, तेल, सपीठ, गहू , डोरे मेंढरे घोडा , रथ , एने दास, एने माणाहान जीव
\v 14 ऐवी तारो जीवाह फोडीदेलो तारो जागेरीन जात रेहू , एने चविक एने टाकाईल वस्तू तारीन शेटो जाईल , एने ते पोशा ओवतो कधाचित नाहं जुळी
\v 15 आवो बिढारा वेपारी जे ताण द्वारे धनवान एईन गीयां एता , ताण पिडान बीनु कारणसे सेटो उबरीयेल रेहू , एने रेडतेन एने शोक केरिन केह ,
\v 16 अनर्थ! अनर्थ! हे मटली नगरी जे तागामी फाडका , एने रातलो रेगान फाडका पेरेल एता , एने सोनें व मोलवान रत्ने एने मोत्यें ज्याच होबाडलेली एती ;
\v 17 एक क्षणांतच ताण इही हजू संपत्ती नष्ट एनी प्रत्येक एक डेमे एने प्रवासी एने खलाशी , एने जोला समुद्रामरीन कामावली , आखा शेटो उबरीयेल रेणा ,
\v 18 एने तान जाणेनकेरिन सेटू देखीन आयडीन केह , काल्ली नगरी आवो मोटला नगरी सारखी हि?
\v 19 एने आपनो आपनो मुंडीपोर मातड्यो टाकणे , एने रेडतेन एने शोक केरिन आयडीन आयडीन केनार , अनर्थ! अनर्थ! हे मटली नगरी ज्यान संपत्तीच्या द्वारे समुद्राचे आखा जहाजवालो श्रीमंत एयगियो एता , एक क्षणांत उजळून गीयां
\v 20 हे स्वर्ग , एने अहो पवित्र माणहे , एने प्रेषितानो, एने संदेष्टानो, तापोर खुशीने केरू, कारण देवाने न्याय केरीन ताहे-या तुम्हू बोदलीन आपील हि! '
\v 21 ओवतो एक बलवान देवदूतान फिरावीन मोटला तोडीहार्को एक दिगुड विशेल , एने हे केयीन समुद्रामाय टाकील आपील , 'मटली नगरी बाबेलोन ओह्लास मोटला बळाने पाडील जाहू , एने पोशा केध्दीह ताण पत्ता नाहं लागणार
\v 22 विआ वाजावाले , एने गावनारे , एने पावा वाजावाले , एने तुतारी फुसने शब्द पोशा केध्दीह तुमरीम होमल्या जाहू नाहं , एने कालोबी हांदाहांदाआ काल्लोबी कारागीर पुण पोशा केध्दीह तावासी नाहं सापडील; एने कोटी शब्द पोशा केध्दीह तुमरीम होमलायेल नाहं जाहू ;
\v 23 एने दिवावाही उजालो पोशा केध्दीह तुमरीम नाहं चमकीणार , एने नवलाडी व डोहाआ शब्द पोशा केध्दीह तुमरीम होमलने नाहं आवूह; कारण तारो वेपारी धेरतीन प्रधान एता , एने चेटकाने आखा जाती ठगवली गीयी एती
\v 24 भोविष्योकेरणेवाला एने पवित्र माणहे एने पृथ्वीपोर आखा घात केरिन रक्त ताण सापडील'.
\c 19
\p
\v 1 ताण नगर मी स्वर्गाम मोढली गर्दीह उचो शब्दांवाइहि हे केतालून होमलील,'' हालेलुया! उद्धार एने गौरव एने सामर्थ्य आमरा परमेसश्वरान हि
\v 2 काहाकाय कि तान निर्णय खेरो एने हाजो हेते तान ता मोढली वेश्याच्या, जी आपनो व्यभिचाराने जुगे भ्रष्ट केरतेन एता , न्याय किरील एने ताह आपनो दाताह रक्ता बदला लियेल हि''
\v 3 ओवतो दिहीरा वेलान तास किइल , हालेलुया! तीन जुडील सेटू पिडीनपीडी उठिल रेंय ''
\v 4 तेवी चोवीस प्राचीनानी एने चार जनवरान नगर परमेश्वरान दंडवत किरील , जो सिहासनापोर बोहील हि, एने केयेल ,'' आमेन! हालेलुया! ''
\v 5 तेवी सिहासानामाधून एक शब्द निकलील,'' हे आमरा परमेश्वर आखा बिणे दास, काय आत्या , काय मोठा ; तुम्हू आखा ताण स्तुती केरू''
\v 6 ओवतो मी मोढली गेर्दिन हारकास एने जादा पाणी हारकास शब्द, एने गर्जना सारखो मोठू शब्द होमलील :'' हालेलुया! काहाकाय कि प्रभू आमारो परमेश्वर आखा शक्तिमान राज्य करने
\v 7 आवो , आमु आनंदित एने मग्न एहू , एने ताण स्तुती केरू काहाकाय कि कोकऱ्याचा वळाडे आवीन पोचनु हि, एने ताण वोवडी आपनो जीवाह तियार केरीन लीईल हि
\v 8 ताह शुद्ध एने चंमकीनारो तागान मलमल फाडका पेरनेन अधिकार आपील गियो '' कि ता महान मलमलचा अर्थ पवित्र माणहान धर्मान नाव हि
\v 9 तेवी स्वर्ग दूताने मन्हा किइल ,'' हे लिख , कि धन्य ते हि, जो कोकाऱ्याच्या रोटो माय हद्ल्यु गीयां हि'' ओवतो तास मन्हा किइल ,'' हे वचन परमेसश्वरान सत्य वाचन हि''
\v 10 तेवी मी ताह दंडवत केरनेनकेरता ताण पायापोर पोडीन जाएलताफाय मन्हा किइल ,'' देखू , इही मां केरूह, मी तारो एने तारो पाही हाथी दास हि जो येशून साक्ष आपणे केरता स्थिर हि परमेश्वरान दंडवत केर , कारण कि साक्ष संदेशाची अत्त्मा हि
\v 11 ओवतो मी स्वर्गाला उगाडील पेल्ला , एने दिखेह कि एक पाडू गोदडू हि; एने तापोर एक स्वर हि, जो विश्वास योग्य एने सत्य किईल जाथू , एने तो धेर्मान हाती न्यायी एने शुद्ध रेणे
\v 12 तान डोला आगटा हेर्यो ज्वाला हि, एने ताण मुंडीपोर जादा इही राज मुगुट हि ता फाय एक नाव लिखील हि, ज्याह ताह सोडीन नि कुनुस नाहं ओळखतेह
\v 13 तो रक्ताकेरिन हीप्डीलील फाडका पेरील एतो , एने तान नाव परमेसश्वरान वचन हि
\v 14 स्वर्गाची सेना पांडे कुनिपूर स्वर एने दोवल्या एने शुभ मलमल फाडका पेरनीह ताण पासाण पासाण आवा
\v 15 जाती जात्यूह मोरनो केरता ताण मुयामायरीन एक धरती तीक्ष्ण तलावर नीकलनेन तो लोखंडाचा दंडवत लीन तापोर राज्य केरूह, एने आखा शक्तिमान परमेश्वरान भयानक राग केल पेटाळणेन मंदिरान कुंडात द्राक्षरस तडविल
\v 16 एने ताण पवित्र मांडीपुर जो नाव लिखील हि:'' राजान राजा एने परमेश्वरान परमेश्वर''
\v 17 ओवतो मी एक स्वर्गदूतान दिहीपूर उबरील रीयेल पेल्लो तास मोढली शब्दांनी आयडीन आकाशामाय मायरीन उडणारे आखा चिडाह किइल ,'' आवो , परमेश्वरान मोढली रोटानकेरिन एक्ठाच एईन जा,
\v 18 ज्यान फायरीन तुम्हू राजान माउस एने दासान माउस एने आखा शक्तिमान आतल्या सोरा माउस, अन काय हाजो एने काय दास, काय आत्या , काय मोठा , आखा माणहान माउस खा ''
\v 19 ओवतो नि ता पशु , एने धेरतीन राजा एने तान सेनांना ता कोळापोर्या स्वरांनी एने ताण सेनांनी लेढाई करण्या केरता एक्ठाच पेल्ला
\v 20 तो पशु , एने तान हाती तो टेग-यु संदेष्ट देराय गियो तानकेरता ताण सुमोर इही चिन्ह देखाडील गीयां एता तान द्वारा ताह ठोगाडीलो जे तां पोर ता चिडा शंका एती एने जो ताण मूर्ती पूजा केरतेन एता तो दुयू जीवेहे रेतालान ता आखटान भंटीत, जो गंधकाणे हेलगतालो हि , टाकील गीयां
\v 21 रेणे माणहे एने गोद्डा स्वार च्या तेलवार केरीन , जे ताण मुया केरिन निकलीन एता मारीन टाकिल गीयां , एने आखा पक्षी ताण माहा तुप्त होवून गीयां.
\c 20
\p
\v 1 ओवतो मी एक देवदूत स्वर्गामायरीन उतरिता देखील, ज्यान आथाम बेपत्ता डोहाची किल्ली एने एक मोठू हाखोल एतो
\v 2 तान ता अजगर, म्हणजे सुन्या गेडाकाह , जो दियाबल एने सैतान हि, देरावीन हजार वोवडान केरता बाधील आपील ,
\v 3 एने ताह म्हणजे कचराम टाकीन बंद केरीन आपील एने ताण शिक्का लागाडील आपील कि तो ठोगनारू ताबादमाय अवश्य हि कि तो कोमटाईम पोशा उगाडील जाणे
\v 4 ओवतो मी आसने देखील , एने तापोर माणहे बोहीन गीयां , एने ताह न्याय केरनेन अधिकार आपील गीयां , मी ताण आत्म्याना पुण पेल्ला , तान मुंडे येशून साक्ष आपिन एने देवान वचनमाय कारणसे काटील गीयां एता , एने तानकेरता पुण ता पशु , एने ता ताण मूर्ती पूजा केरील नाहांऐती एने न ताण श्वापद आपनो निडालापूर एने आथापुर लीईल एती , ते जीवतालू होवून ख्रिस्ता हाती हजार वर्ष ताहवोर राज्य केरतेन रेणा ,
\v 5 जेवीपूर हे हजार वर्ष पुरो न होवो ताहउर बाकी मुरीलमायरीन जीवतालू नाहं उठी हे तर पेल्ला पुनरुत्थान हि
\v 6 धन्य पवित्र ते हि, जे पेल्ला आवो पुनरुत्थानाचे भागीदार हि ओह्लापूर दिहिरी मुरील काहीच अधिकार नाहं , पुण ते देवान व ख्रिस्ताचे याजक एय एने ताण हाती हजार वो-यावोर राज्य केरुहू
\v 7 ताहेर्यो हजार वर्ष पुरो एयगियो तर सैतान केदिमरीन आवी
\v 8 तो ता जातीही जे पृथ्वीन चासवुगे एतिता , म्हणजे वातु व मागोगला ज्यान संख्या समुद्राम रेटायेतकेहे एय , ठकवावयास लेडानेगीयु एक्ठाच केरनेनकेरता नीही
\v 9 ते आखा पृथ्वीपोर फेयलीन पवित्र माणहान शावलू एने पोटने नगरीला घेरून लेहु ; एने आखटान स्वर्गामायरीन उतरीन ताह नष्ट केरुहू
\v 10 ताह ठोकाड्नारो शेतान आखटान एने गंधकाच्या काटे , ज्यामाय तो श्वापद एने टेग-यु संदेष्टा पुण एतिता टाकील जाहू ; एने ते रातेनदीही पिडीनपीडी पिडामाय तोद्पितलो रेहू
\v 11 ओवतो मी एक मोठा दोवल्या राजासन एने ताह, जो तापोर बोहील हि, देखू; ताण ओगानरीन पृथ्वी व जुग पोडीन गीयां , एने तानकेरता जागो नाहं जुडी
\v 12 ओवतो मी आत्या मोठा आखा मुरील ताह रीन राजासना ओगान उबराखाडील देखील, एने पुस्तका उघाडील गीया ; ओवतो पोशा एक उंजू पुस्तक उघाडील गीया , म्हणजे जीवनान पुस्तक ; एने जोहलो ता पुस्तकामाय लेखील एता , तोहोलोच ताण कामापूररीन मुरीलरीन न्याय जुडना
\v 13 समुद्रान ता मुरीलाह जे तामायरीन एता आपील , एने मृत्यू एने अधोलोकांनी ता मुरीलाह जे ज्यामाय एता आपील , एने तामायरीन प्रत्येक जमाहा कामापुररीन ताण न्याय किरील गियो
\v 14 मृत्यू एने अधोलोक आखटान काटे टाकील गीयां हि आखटाहेर्यो सरोवर दिहरा मृत्यू हि;
\v 15 एने जा कूनीन नाव जीवनान पुस्तकामाय लेखिल नाहं सापडील ता आखटान कुडाम टाक दिईल.
\c 21
\p
\v 1 ओवतो मी नोवालो जुग एने नोवालो जुगे देखील, काहाकाय कि पेल्ला जुग एने पेल्ली पृथ्वी नाहं रेणी एने समुद्रही नाहं रेणू
\v 2 ओवतो मी पवित्र नगर नोवालो नोवो यरुशलेम ला परमेश्वराहेरी उतरतालान देखील ते ता लाडीकाजे हारकास एता एने आपनो एदम्यान केरता होबडील एती
\v 3 ओवतो मी सिहासना मायरीन कूण एकास उचो शब्दाकेरिन हे केतालून होमलील, देखू परमेश्वरान मंडप माणहा माय हि तो ताण आह्नी डेरा केरूह एने ते तान माणहे एती , एने परमेश्वर जीवेच तान हाती रेंय एने तानकेरीन परमेश्वर एय
\v 4 तो तान डोलामाय आखा आहवा नुसित टाकील ; एने ताण ओवतो मृत्यू नाहं रेहू , एने नाहं शोक , नाहं टाइम , नाहं पीडा रेंय ; पेल्ली वात जात गीयी ''
\v 5 जो सिहासनापोर बोहील एतो , तान किइल '' देखू , मी आखा काही नोवालो केरीन आपथु'' ओवतो तान किइल ,'' लेखीन ले , काहाकाय कि ते वचन विश्वासान योग्य एने सत्य हि''
\v 6 ओवतो तान मन्हा किइल ,'' आवो वातु पुरो होवून गिया हि मी अल्फा एने ओमेगा, प्रारंभ एने शेवेट हि मी तिह वेलीई पाण्यान झऱ्या मायरीन पाणी पिवडाईल
\v 7 जो जय मिलिन तो ता वस्तूंऊ वारिस एय , एने मी ताण परमेश्वर एय एने तो मारो पुत्र एय
\v 8 पुन बिनारू , एने विस्वास न मिलीह काय एने अमंगल, एने खुनी एने जारकर्मी, एने जादू टोना , एने मूर्ती पुजारो , एने आखा ठ्गत्लू भाग ता झऱ्या माय जुडी जी आखटान एने गंधकाने हेलगतालो रेणेन : ते दिहरा मृत्यू हि''
\v 9 ओवतो ता सात स्वर्ग दूतांन आह्नी सात पासानली पिढ्यांनी भूरील सात वाटकी एता, तामायरीन एक मारो आह्नी आवां ; एने मारो हाती वातु केरीन कियील, 'तीही आव, मी तुवाह नवलाडी अर्थात कोकऱ्याची लाडी देखाळूहु ''
\v 10 तेवी तो मन्हा आत्मा माय एक मोठू उंजू उचो बोयडापोर लेईन गियो एने पवित्र नगर यारुशलेमेन स्वर्गामायरीन परमेश्वरान जागेरीन उत्तर तांना देखाडील
\v 11 परमेसश्वरान गौरव तान माय एता एने तानकेरीन प्रकाश-भरपूर डोने मौल्यवान रत्ने यास्के सारखी स्वच्छ एती
\v 12 ताण तट पुण मोठू उचो एतो , एने ताण बारा फाटेक एने फाटकापूर बारा स्वर्ग दूत एता एने ता फाटकापूर इस्राइलचे बारा वंशामाय नाव लिखील एता
\v 13 पूर्वीवालो उगे उन्जू तीन फाटेक , दक्षिण उगे उन्जू तीन फाटेक , एने पश्चीमी उगे तीन फाटेक एता
\v 14 नेगरान तटाला बारा देगुड एता , एने तापोर कोकऱ्याच्या बारा प्रेषितान बारा नाव लिखील एता
\v 15 जो मारो हाती वातु केरतेन एतो ताण आह्नी नगर एने ताण फाटेक एने ताण तट ला मोजणेनकेरिन होनो बोरुचे माप एता
\v 16 ते नगर चारीवोग उपेर वसलेले एता एने ताण लांबी आकडू एने उचु बरोबर एती एने तान ता बोरुच्या मापमाय नगराला मोजील तर साडेसातशे कोसचा निकलील: ताण लांबी एने आकडू उचु च्या बरोबर एती
\v 17 तान ताण तटीला माणहान अर्थात स्वर्गदूतच्या नावामाय मापनू तर एकशेचौरेचाळीस निकेलना
\v 18 तान तट यास्पे रत्नाचा बोनील एतो , एने नगर ओला शुद्ध होना एतो जे स्वच्छ काचे हारकास एता
\v 19 ता नगरान प्रत्येक प्रकारे बहुमुल्य देगडा केरिन स्वार एयगियोएता ; पेल्लो पाया यास्फे, दिहरो नीळ तिसरू शिवधातू, चौथा पाच
\v 20 पाचवा गोमेद्चा, सहावा सार्दी, हाते लासना, उगी वैदुर्य चे , नोवो फुले राज चे दहावा सोन लसणी, अकरावा' याकिंथ चे , एने बारावो पझराग इही एता
\v 21 बाराहि फाटेक बाहेर मोत्यांचे एता ; एक एक फाटेक एक एक मोतीचे एता नगरामाय सोड्क स्वच्छ काचे सारखो शुद्ध होना एतो
\v 22 मी नि तान काहीमंदिर नाहं देखील, काहाकाय कि आखा शक्तिमान प्रभू परमेश्वर एने कोकरा ताण मंदिर हि
\v 23 ता नगरामाय माय सूर्य एने चादान उजालो गिरीज नाहं , कारण कि परमेसश्वरान तेज मी तामाय उजालो एता हि, एने कोक्रा ताण प्रकाश हि
\v 24 जाती-जातीही मन्हा माय चालफिरा , एने पृथ्वीन राजा आपनो आपनो तेजाच्या हारकास तामाय लावी
\v 25 ज्यान फाटेक दिह केधीच बद नाहं एय , एने रात तिथ नाहं एय
\v 26 माणहे जाती जतिमाय चे तेज एने गौरव का हारका तामाय लीन आवी
\v 27 पुन तामाय कूण अपवित्र वस्तू, किवा अमंगल काम केरणारा, किवा असत्य आचारनारा काल्लूच रीतीमाय प्रवेश नाहं केरुहू , पुण केवळ ते माणहे ज्यान नाव कोकऱ्यान जीवनान पुस्तकामाय लिखील हि.
\c 22
\p
\v 1 ओवतो तान मन्हा बिल्लोर झळकिनारु , जीवनान पाण्यान खाड देखाडील, जो देव एने कोकऱ्याच्या राजासनावरून निकलीन
\v 2 ता नेगरान वाटेने मध्यभागी बोहिल एतो नदीन आवो बाजूमाय व ता बाजूमाय जीवनान झाड एतो , ताम बारा प्रकारान फोल लागत एता , एने ते प्रत्येक मोयनाम पाकील एता ; एने ता साळ पान जाती-जातीही माणहे हजो एता
\v 3 ओवतो शापित नाहं एय , एने देव व कोक-यान राजासन ता नगरात एय एने तान दास ताण सेवा केरुहू
\v 4 ते तान मूय देखणार, एने तान नाव तान आथापुर लेखनु एतिता
\v 5 ओवतो रात नाहं एय , ताह दिवाह एने सूर्य प्रकाशाची गिरीज नाहं एतिता , कारण प्रभू परमेश्वर ताह प्रकाश आपाण्यू , एने ते पिडीनपीडी राज्य केरुहू
\v 6 ओवतो तान मन्हा किइल , 'आवो वातु विश्वासाचे योग्य व सत्य हि प्रभूनी, जो संदेष्टान आत्म्यान परमेश्वर हि, आपनो देवदूताला तानकेरता मोकलील कि आपनो दासाला ता वातु, ज्यान जेल्दी पुरो एने अवश्य हि, देखाणने '
\v 7 'देखू, मी जेल्दी आवूह हि! धन्य हि तो, जो आवो पुस्तकामाय भविष्यवाणीच्या वातु मानने'
\v 8 मी तोच योहान हि, जो आवो वातु होमलथू एने दिखिह एतो ताहेर्यो मी होमलील व देखील, तर ते देवदूत मन्हा आवो वातु देखाळतालु एता मी ताण पायापोर नमन केरनेनकेरता पडनु
\v 9 पुण तो मन्हा कियील, 'देखू, इही मा केरूह; काहाकाय मी तारो , एने तारो बाहाक संदेष्टान , एने आवो पुस्तकाकेरिन वातूह मानणाराह हेगातीई दास हि देवाहोस नमस्कार केर '
\v 10 ओवतो तान मन्हा किइल , आवो पुस्तकाकेरिन भविष्यवाणीच्या वातूह बंद मा केरूह; कारण टाइम आह्नी आवी हि
\v 11 जो अन्याय करने , तो अन्यायच करने ; एने जो मलीन हि, तो घानुच रिजी ; एने जो पवित्र हि; तो पवित्र बोनावीन रिजी '
\v 12 'देखू, मी जेल्दी आवूह हि; एने प्रत्येक कामानुसार नुसार बदला आपणे केरता वेतन माहुफाय हि
\v 13 मी अल्फा व ओमेगा, पेल्ला व पासान , प्रारंभ व शेवेट हि
\v 14 'धन्य हि जो, जो आपणा फाडका दोवीन लेणे, काहाकाय ताह जीवनान साडावोगे आवणेन अधिकार जुळी , एने ते फाटापूररीन नगरात प्रवेश केरुहू
\v 15 पुण चित्ताह , एने देरीन , एने व्यभिचार, एने हत्यारे एने मूर्ती पुजारो , एने प्रत्येक एक ठ्गीलो आवाडावनु देरनारे एने ठग केरनार बाहेर रेहू
\v 16 'मन्हा येशूने आपनो देवदूताला तानकेरता मोकलील की तुमरो ओगान मंडलीन विषयाम आवो वातील साक्ष आप मी दाविदान अंकुर व संतान, एने वेगरयु तेजस्वी तारू हि! '
\v 17 आत्मा एने वोवडी दुयुन केणु, 'आव! ' एने होबलणार पुण केनार , 'आव! ' जो तोहोलोच हि तो आव, एने ज्या कोणीही जुवी तो जिवणेन पाणी फुकट लिवू
\v 18 मी प्रत्येक जाणाह , जो आवो पुस्तकाकेरिन भविष्यवाणीइ वात होमेलनू , साक्ष आपथु: जर कूण माणुह आवो वातीमाय काही ओदाडेल तर परमेश्वर ता पिडाहा , जो आवो पुस्तकामाय लिखील हि, तापोर लावीह
\v 19 जर कूण आवो भविष्यवाणीच्या पुस्तकामाय वचनामायरीन काही काडीन टाकील , तर परमेश्वर ता जीवनाम झाड व पवित्र नगरी तारिण, ज्यान वर्णन आवो पुस्तकामाय हि, ताण भाग काडीन टाकणे
\v 20 जो आवो वातून साक्ष आपथु तो हे किथे, 'हा मी जेल्दी आवूह हि' आमेन हे प्रभू येशू आव!
\v 21 प्रभू येशून कृपा पवित्र माणहा हेरी रेय! आमेन.
