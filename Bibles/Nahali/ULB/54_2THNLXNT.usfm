\id 2TH
\ide UTF -8
\rem Copyright Information: Creative Commons Attribution: ShareAlike 40 License
\h थिस्लोनी च्या पत्र
\toc1 थिस्लोनी लोक नावे पॉल प्रेरित च्या दुसरे पत्र
\toc2 थिस्लोनी च्या पत्र
\toc3 थिस्लोनी च्या पत्र
\mt1 2 THESSALONIANS
\mt2 थिस्लोनी च्या पत्र
\c 1
\p
\v 1 पौल एने सिल्वान एने तीमाथ्याकडून थेस्सलनिकाकरांच्या मंडलीन नावापुर जो आमारो आबुक परमेश्वर प्रभू येशू ख्रीस्तामाय हेथे
\v 2 आमारो आबुख परमेश्वर एने प्रभू येशु ख्रीस्ताफायरीन तुम्हू कृपा एने शान्ति जुडती रेय
\v 3 अहो बायहो , तुमरो विषयी आमूह आखावेल परमेश्वरान धन्यवाद केरणे जुवी एने ज्यो योग्य हेथे ज्यानकेरता की तूमरो विश्वास जुलूम वोधाडनु एने तुम्हूहु आखान प्रेम आपसामाय जुलूम वोदाडने हि
\v 4 न्याओर की आमु तुम्हू परमेश्वरान मंडळीत तुमरेबाराम गर्व करने की जोलाक संकट एने क्षळ तुम्हू सहन केरनु ते आखामरीन तुमरो धीर एने विश्वास उघड एतो
\v 5 हे परमेश्वरान खेरा येशुनी प्रेमान हि की तुम्हू परमेश्वरान राज्यान योग्य निकालनेन जुवी जान केरता दुख पुण सहन केरनु
\v 6 काहाकाय परमेश्वरान आहने हा न्याय हि की जो तुमरो क्षळ करने ताह बोदल्याम क्षळ आपाण्यू
\v 7 एने जे तुम्हू क्षळ सहन केरनु आमरेहेयो विश्रांती आपाण्यू तीबोखे ताहेरया प्रभू येशु आपनो सामर्थ्यवान दूताहेर्यो खिजनारू आखटाहेर्यो स्वर्गामायरीन प्रकट एय
\v 8 एने जे परमेश्वरान ओळखतेह नाहं एने आमरा प्रभू येशु च्या सुवर्तेला मानत नाहं ताफायरीन बदला लेहु
\v 9 ते प्रभूचने ओगानरीन एने ताण शक्तीचे उजालामरीन ते शेटो एईन सार्वकालिक दंड मिलावूह
\v 10 हे ता एकदिह एय ताहेरया तो आपनो पवित्र माणहामाय गौरव मिलवणे केरता एने आखा विश्वास करणारामाय आश्चर्याचे काहाकाय एनेनकेरता आवूह काहाकाय तुम्हू आमरा साक्षीपुर विश्वास किरील
\v 11 तामुळे आमु आखावेल तुमरीकेरता प्रार्थना पुण करने की आमारो परमेश्वर आवो पाचारानाचे योग्य होमजाडीलकानाहा हाजानकेरीन प्रत्येक इच्छा एने विश्वासान प्रत्येक कामाकेरता सामर्थ्याहर-या पुरो केरनु
\v 12 म्हणजे आमारो परमेश्वर एने प्रभू येशु ख्रिस्तीन कृपेनुसार आमरा प्रभू येशून नाव तुमरेमाय गौरविला जावा एने तुम्हू तामाय.
\c 2
\p
\v 1 अहो बायहो एवी आपु आपणो प्रभू येशू ख्रिस्तान एने तान आहनि एकठाच एनेन विषयातमाय तुमू विनती करने
\v 2 की एखादी आत्मा केव्ही वचन केव्ही पत्राच्या द्वारे जे जणूकाही आमरेफायरीन हि हे सेमजीन ले प्रभून दिह आवीन गीयां हेथे तुमरो मन उचकाहूस आलविनारू नाहा एने तुम्हू बिऊ मा
\v 3 कालोबी प्रकारे कुणीन उगीरीन फुसूह मा कारण तो दिह आवूह नाहं जाहुजा धर्मान विरोध एय नाहं एने तो पापाहा माणहे म्हणजेच नाशाचा पुत्र प्रकट एय नाहं
\v 4 जो विरोध करने एने आखापुरीन देव केव्ही पूज्य मानाडील एने स्वतःला मोठू मानने न्याओर की तो देवान मंदिरामाय बोहीन स्वतःला देव मानने
\v 5 काय तुम्हू चाआऊह नाहं की ताहेरया मी तुमरीफाय एतो आवो वातु तुम्हू किथी रेहे?
\v 6 तुम्हू ता वस्तूह ओलकतेह जी ताह ऐवी थोबाडीन रेणी हि तो ताणुच दिहामाय प्रकट एनेण जुवी
\v 7 काहाकाय अनीतीचे रहस्य ऐवी पुण काम केरतेन जात हि, पुण ऐवी एक उबराखानारू हि जेवीपूर तो शेटो एता नाहं तो थोबीन रेंय
\v 8 तेवी तो अनीतिमान प्रकट एय ज्याह प्रभून येशु आपनो मुयामायरीन फुकिलो मारीन टाकणे एने आपनो आगमनान लाडीवाला नाश केरुहू
\v 9 ता नितीमानाचे शैतानान कामानहोस आखा प्रकारान वाईट शेक्ती एने चिन्ह अदभूत कामापुररीन
\v 10 एने नाश केरणारा केरता आखटान आखाप्रकारान कपट एय , कारण ताह सत्याबरोबर प्रेम किरेल नाहं ज्यासे तान तारण एता
\v 11 ज्यानकेरता परमेश्वर तामाय एक भ्रांतीची शेक्ती मोकलनेकेरता की ते ठोगनारा वाट देखणार
\v 12 म्हणजेच जोलाक माणहे सेत्यान वाट दिखिह नाहं पुण अनीतीने खुश ऐतेह ता आखाहुच दंड जुडी
\v 13 अहो बायहो , एने प्रभून मोगाला माणहे जुवी की आमु तुमरेबाराम कायम परमेसश्वरान धन्यवाद केरतेन रिजी काहाकाय परमेश्वरान सुरवातीरीन तुम्हू निवाडीन लीईल की आत्म्यान द्वारे पवित्र बोनावीन एने सेत्यान वाट देखीन तारण जूळनू
\v 14 ताजमाय तान तुम्हू आमरा सुवार्तेमुळे हादाडील की तुम्हू आमरा प्रभू येशून गौरवाह प्राप्त केरनु
\v 15 तामुळे अहो बायहो स्थिर रीवू एने ज्या ज्या वातु तुम्हू जर वाचनाने केव्ही पत्राच्या द्वारे आमुफायरीन शकले हेथे ताह धेरीन रीवू
\v 16 आमारो प्रभून येशु ख्रिस्त स्वतः एने आमारो आबुख परमेश्वर ज्यान आमरेपुरेन प्रेम किरेल एने कृपेने सार्वकालिक शान्ति एने श्रेष्ठ आशा आपिल हेथे
\v 17 तुमरो मोनाम शान्ति देवाह एने तुम्हू प्रत्येक हाजो कामाम एने वाचून मजबूत केरू.
\c 3
\p
\v 1 सेवट अहो बायहो आमरेकेरता प्रार्थना केरतेन रीवू की प्रभून वचन आखाजमाय जेल्दी पसरणे जुवी एने गौरविले जाणे तुमरेमाय एय गियो
\v 2 एने आमु वाकड एने ठेग महापुररीन सुरक्षित रिजी कारण आखाजमाय विश्वास हि इही नाहं
\v 3 पुण प्रभू खेरो हि तो तुम्हू मजबूत एने स्थिर केरूह एने ता ठेगनपुरणे सुरक्षित मेलील
\v 4 आमूह प्रभूमाय तुमरेपोर बुरहू हि की जी जी आज्ञा मी तुम्हू आपथु ताह तुम्हू होमोलनु एने मानत पुण रेहू
\v 5 परमेश्वरान प्रेम एने ख्रिस्तीन धीरजाउखेर प्रभू तुमरो मोनान मार्गदर्शन केरू
\v 6 अहो बायहो , आमु तुम्हू प्रभू येशून नावान आज्ञा करने की तुम्हू प्रत्येक ओह्ला सोरापुरण आलेग रीवू जो कायनयहाजो वागणू करने एने जी लिकाडतालु तास आमुफायरीन लीईल तानहोस केरतेन नाहं
\v 7 काहाकाय तुम्हू मालूम हि की कानले प्रकारे आमरा वागणू रेणेन जुवी काहाकाय आमु तुमरेमाय कायनयहाजो वागणू केरील नाहं
\v 8 एने कुणीन रूटू फुकट खाईल नाहं पुण मेहनत एने कामानकेरिन रात दिह काम केरतेन एता की तुमरेमायरीन कुणापोर बोर पोडहुं नाहा
\v 9 याच नाहं की आमूह अधिकार नाहं पुण तानकेरता की स्वतःला तुमरीकेरता नमुना बोनाविल एतो की तुम्हू आमरेकेरता वागणू केरू
\v 10 काहाकाय ताहेरया आमु तुमरो न्या एता तेवी पुण तुम्हू ही आज्ञा आपतेन एतो की जर कुणबी काम केरुहू निहएय तर खाणेन पुण नाय जुवी
\v 11 आमु होमलथू की कूण कूण तुमरो माय कायनयहाजो वागणू केरनु एने काहीच काम केरतेन नाहं पुण दिहराण कामाम आथ रेतेह
\v 12 ओहलाह आमु प्रभू येशु ख्रिस्तामध्ये आज्ञा आपथु एने होमाजाडणे की ठावको पुन काम केरीन आपणीच रूटू खाणे रिजी
\v 13 अहो बायहो , तुम्हू हाजो केरणेम तुट गीयो मा
\v 14 जर कूण आमरा आवो पत्राला आवो वातूह मोनाम नाहं तापोर नेजर मेलू एने ताहेऱ्यो हाती केरूह मा ज्यानमुळे तो लाजआली एनेण जुवी
\v 15 तेबी पुण ताह शत्रू ह्मजुतल्यो मा पुण बाहाक होमजाडीन ताण कानउगाडे केरू
\v 16 ऐवी जो प्रभू जो शांतीन झिर हि स्वतः तुम्हू आखोकाळ एने आखा प्रकारची शान्ति देवाह एने प्रभू तुम्हूहु आखाहेरया रीवू
\v 17 मी पौल आपनो आथान नमस्कार लेखातुलू प्रत्येक पत्राम मारा ज्याच निशान हि मी ज्योच प्रकारे लेखातुलू
\v 18 आमारो प्रभू येशु ख्रिस्तान कृपा तुम्हू आखाज पूर एती रेय.
