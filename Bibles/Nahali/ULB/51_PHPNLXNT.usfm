\id PHP
\ide UTF -8
\rem Copyright Information: Creative Commons Attribution: ShareAlike 40 License
\h फिलिपि च्या पत्र
\toc1 फिलिपि लोक नावे पॉल प्रेरित च्या पत्र
\toc2 फिलिपि च्या पत्र
\toc3 फिलिपि च्या पत्र
\mt1 PHILIPPIANS
\mt2 फिलिपि च्या पत्र
\c 1
\p
\v 1 येशू ख्रिस्तान सेवक पौल एने तीमथ्य त्या पोरीन ख्रिस्त येशू माय स्थिर फीलपैमाय रेणारा आखा भक्ताहा नावे ज्यो ताजागेन मंडळीन सेवका हेर्यो रेतेह
\v 2 आमारो आबुख परमेश्वर एने आमरा प्रभू येशुख्रिस्ताफायरीन तुम्हू कृपा, शान्ति जुडती रेय
\v 3 मी ताहेरया तुमु ज्यानकेरिन करने तेवी तेवी परमेश्वरान धन्यवाद आपतेन एतो
\v 4 मारो प्रत्येक प्रार्थनाम मी खुशीमाय तुमरीकेरता प्रार्थना करने
\v 5 काहाकाय पेल्ला दिहारीन आजवोर सुवार्ता प्रचारामय तुमु मारा सहयोगी रेणा हेथे
\v 6 मन्हा ज्याह वातुपोर पुरो भरोसा हि की ज्या परमेश्वरान तुमरेमाय इही जे हाजो कामान सुरवात केरील हि ते ता दिहावोर राखीन मेलठोन, ताहेरया येशु ख्रिस्त आवीन ते पुरो केरूह
\v 7 तुम्हू आखा मारकेरीन ओहलो विचार हाजो हि काहाकाय तुमु आखा मारो मोनाम हि एने केवळ तान टायीमा नाहं की मी बोंनदिखानामाय एतो पुन तह्लामाय पुण ज्यावेळेस मी सुवार्ता रक्षा केरतेन असतो, तुम्हू आखा यामे विशेष अधिकारी रुपान मारो कृपाकेरिन भेलाईल एयगियो हेथे
\v 8 परमेश्वर मारो साक्षीदार हि की मी तुमरेकेरता व्याकुल रेथे असतो
\v 9 मी ज्याच प्रार्थना केरतेन असतो की तुमरो प्रेमान नजरोम एन ज्ञानासे तुम्हू वोळतेच जाणे
\v 10 हे गुण मेलावीन हाजू-खाराब ज्यामाय अंतर केरीन कायम जे हाजो हि ते लीईल ज्यानहोस तुम्हू पवित्र बोनावनार , ताहेरया येशु ख्रिस्त आवणे हि
\v 11 येशू ख्रिस्तान कृपा मिलावूह तेवी तुम्हू हाजो काम केरुहू ज्यासे देवाह गौरव जुळी हि एने ताण महिमा एय
\v 12 अहो बायहो , मी तुम्हू केहू इच्छितो की मारहे-या जे काही एयगियो हि तान सुवार्तेला वाढ एय
\v 13 परिणामी संसारान आखा सूरक्षा दल तोहोलोच दिहरी आखा माणहे यान मालूम एयगियो की मन्हा ख्रिस्तान अनुयायी ही केरीन कैदी बोनावणेन हि
\v 14 जोहलो प्रभू माय स्थिर माणहे अधिकतर माणहाह धीराने सुवार्ता निर्भयतामाय किथी एने
\v 15 हे खेरो की तामायरीन काही ठेवोकेरीन वैर्भावाम सुवार्ता किथी हि पुन काही माणहे सद्भावनेने ख्रिस्तान सुवार्ता किते रेणू
\v 16 हे माणहे प्रेमाकेरिन इही केरनु कारण ताह मालूम हि की परमेश्वरान सुवार्ता वोचाडणे केरीज मन्हा न्या मिलना हि
\v 17 पुन काही माणहे सत्याने नाहं पुन स्वार्थी स्वभावोवाही ख्रिस्तान प्रचार केरतेन रेणू कारण ते विचार केरनु की ज्यासे ते बोंनदिखानामाय ते मारकेरीन मेहनत निर्माण केरूह शकणार
\v 18 पुन जिहा काही फरक एता नाहं महत्वान हे हि की एक ठेगानहोस जर दिहीरा ठेगानहोस तो हाजो संदेश ओहलो केव्ही वाईट ओहलो तो ख्रिस्तान हि एने तान मन्हा आनंद जुडतो रेय
\v 19 कारण मन्हा मालूम हि की तुमरो प्रार्थनान द्वारे एने तानकेरिन ताफाय जो येशू ख्रिस्तीन आत्मामाय प्राप्त एता परिणामी तान मन्हा सुटका जुळी
\v 20 मारी हेल्लीच इच्छा व आशा ही हि व मन्हा याम विश्वास हि की कालोबी वातुपोर नाराज एय नाहं पुन पुरो निर्भयताने मारो आखठापुररीन ख्रिस्तान गौरव कायम एता रेननेआवे तोहोलोच आवणारा दिहामाय बी एता रेनणेआवे याम मी जीवहु केव्ही ओगानरीन
\v 21 काहाकाय मारो जीवनान अर्थ ख्रिस्तात जीवील एन मरील ज्यो लाभ हि
\v 22 जर मारो ज्याह डिलाकेरिन जीवतालू रेहू तर ज्यान अर्थ ज्यू एय की मी आपनो कामानकेरता आनंद केरूह पुण मन्हा होमजाडने नाहं की मी काय निवडिले
\v 23 ज्याह दुयामाय मी पेचात हि यारीन सुळीन जाइन ख्रिस्ताहेरी रेणारे मन्हा उत्कंठा हि कारण देहामाय रेणे केरिन हे जुलूम हाजो हि
\v 24 पुन ज्याह शरीराम रेणे तुमरीकेरता होवटो आवश्यक हि
\v 25 एने काहाकाय हे मी निश्चित ओलखने की अध्यात्मिक उन्नत्ती व विश्वासान निर्माणे ऐईल खुशीमाय तुवाहेर्यो रेथे एतिता
\v 26 जानकेरता की तुमरेहे-यो पोशा आवता परिणामी स्वरूप मन्हा येशुमाय स्थिर मारहे-या गर्व केरनेनकेरता एन होवटो आधार आवी
\v 27 पुन प्रत्येक प्रकारे इही केरू की तुमरो वागणू ख्रिस्त सुवार्ताच्या तान केरिन अनुकूल रिजी ज्यासे जर मी हेर्यो आवीन तुम्हू देखहुं केव्ही जर मी तुमरी हेर्यो शेटो रेयीन तुमरेबाराम ज्याच होमलूह की तुम्हू एक आत्मामाय दृढताने स्थिर एहू एने सुवर्तान मोदेतसे निर्माणे ऐईल विश्वासान एक एइल संघर्ष केरिन हि
\v 28 तोहोलोच उंजू हे पुण होमलूह इच्छितो की तुम्हू आपनो विरोधवाला बियीईन नाहं तूमरो ज्यू विश्वास नाशयेणेन प्रेमान हि एने जोस प्रेमान हि की तुमरो सुटीइल एन परमेश्वरारीन ओह्लास किरेल जाणे
\v 29 काहाकाय ख्रिस्तापायरीन तुम्हू न केवळ विश्वास केरनेनकेरता पुन तानकेरता सहन केरनेनकेरता विशेष अधिकार आपील हि
\v 30 तुम्हू मालूम हि की तुम्हू तामायुज संघर्ष केरणेम एकटाह हि तामाय मी संघर्ष केरिन हि जोह्लो की तुम्हू होमेलनू आजवोर मी मग्न हि.
\c 2
\p
\v 1 एन तुमू माणहामाय जर ख्रिस्तीन काही उत्सव हि प्रवेशान निर्माणे उईल काही सात्वना हि, जर आत्मामाय काही भागीदारी हि काही किरवाय करूणा जर हेथे
\v 2 तर मन्हा पुरो तऱ्हेने आनंद केरू मन्हा लागीह की तुम्हू एकउगेरीन विचार केरू परस्पर एकूच प्रकारे प्रेम केरू आत्मामाय एक एवू , व एकूच बाजूने लक्ष्य दया
\v 3 तर पाडितदेयलू या रिकामो ओहोकारोवाही कायबी केरूह मा पुन नम्र एवू व दिहीराह आपनो पेक्षा हाजो मानू
\v 4 तुमरामायवालो प्रत्येकाने आपनाच देखहु नाहा तर दिहराण हाजाकेरीन पुण विचार केरुहू
\v 5 आपनी चीत्तवृती ओहलो मेलू जिही ख्रिस्त येशूपरत एती
\v 6 जो आपनो स्वरूपाने साक्षात परमेश्वर एतो पुन तान परमेश्वराबरोबर आपनो समानतेला केध्दीह लाभ केरिन मानना नाहं
\v 7 पुन तान आपणा आखा काही सोडीन दासाच्या रुपान ग्रहण किरेल व मरहोस रेणू
\v 8 तर तान स्वतःला नम्र केरीन रेवू आज्ञाकारी बोनील की तान स्वतःन जीव सुद्द क्रूसापोर आपील
\v 9 तान केरता परमेश्वरान पुण ताह उचो जागीपोर उबरीयेल किरेल एने ताह ते नाव आपील , जे आखा नावापुररीन श्रेष्ठ हि
\v 10 जानकेरता की आखा जन लेणे होमलू तेवी नम्र एणेजुवी जर ते स्वर्गाचे ओहलो की धोर्ती ओहलो केव्ही पृथ्वीन नेचला हेथे
\v 11 एने प्रत्येक जीभ परमेश्वरान गौरवासाठी स्वीकार केरनु की येशु जोस प्रभू हि
\v 12 तानकेरता मारो पोटने बायहो , तुम्हू मारपुर आदेशाचे पोहणे पेल्ला केरतेन एता ताहेरया मी तुवाहेर्यो एतो जर मी तुवाहेर्यो नाहं तेवी तुम्हू होवटो लक्ष्य आपील तान पोहणे केरनु परमेश्वरान प्रती पुरो आदर बायाकने तारण पुरो एणेजुवी जानकेरता काम केरतेन रीवू
\v 13 कारण तो परमेश्वरच हि जो ता कामानकेरता इच्छा व ते काम पुरो केरणेन जे परमेश्वरान पोटणे ते तुमरेमाय निर्माण केरतेन हि
\v 14 काही तेक्रार व लेढाय न केरता काम केरतेन रीवू
\v 15 जानकेरता की तुम्हू निर्दोष व पवित्र बोनाडाने तोहोलोच तुम्हू ज्याह कुटील व विपरीत पीडीइ निर्दोष व निष्कलंक एईन देवान सोरा एयतामाय ता अंधाराम तुम्हू ता टाईम चादनी बोनावीन चमकावीलो
\v 16 ताहेरया तुम्हू ताह जिवआपनारु संदेश होमालणे तेवी तुम्हू इही केरतेन रीवू जानकेरता की ख्रिस्ताचे पोशो आवनारा दिहामाय हे देखीन की जीवनामाय दोवणे माय गीयां नाहं पुन तुमरेपोर गर्व केरुहू
\v 17 तूमरो विश्वास एक बळीहोस हि जर मारा रक्त तुमरो जोरपूर द्राक्षरस बोरगे आपील तेबी तो मन्हा पोटील हि तुमरो प्रसंन्नतेमध्ये मारो पुण सहभाग हि
\v 18 तान होस तुम्हू पुण प्रसन्न रीवू एने मारहे-या आनंद केरू
\v 19 प्रभू येशून मोदेतसे मन्हा तीमथ्याला तुमरेहे-यो मोकलिन आशा हि की जानकेरता की तुमरो सुवार्तेला मारो पुण उत्साह वधाडीलो
\v 20 काहाकाय दिहरो ओहलो माणूह नाहं की ज्यान मनो मारहारखो रेंय एने जो तुमरो हाजाकेरीन खेरा मोनान चिंतीत रेंय
\v 21 काहाकाय आखा आपआपणाह कामामाया व्यस्त हि येशू ख्रिस्तीन कामामाया कुनुस व्यस्त नाहं
\v 22 तुम्हू ताण चरित्राला ओलखिल की सुवार्ता प्रचारामध्ये मारहे-या तान एहोलोच सेवा केरील हि तोहोलोज एक सोरो आपनो आबाकहेर्यो करने
\v 23 जोह्लो मन्हा ताहेरया मालूम एय की मारहे-या काही एय हि मी ताह तुमरेहे-यो मोकलने आशा मेलहु
\v 24 एने मारो विश्वास हि की प्रभूचने मोदेतसे मी पुण जल्दीस आवी
\v 25 मल हे आवश्यक लागीह की एपफ्रुदितूस ला तुमरेहे-यो मोकलीन जो मारो बाहाक हि व बरोबर काम करने एने सहयोगी हि तोहोलोच मन्हा आवश्यक एयजाईल मारो सहाय्याकेरीन तूमरो प्रतिनिधी रेणू हि
\v 26 कारण तो तुमरीकेरता व्याकुल रेथे एतो एने ज्यासे जुलूम खिन्न एतो की तुम्हू ही होमलील एता की तो दुखारया पोडील एतो
\v 27 होव , तेवी तो दुखारया एतो की तो मोरीन जाहू एतो परमेश्वरान तापोर कृपा केरील (तापूर नाहं पुण मारपुर पुण कृपा केरील ) जानकेरता की मन्हा दु:खमायरीन : ख न जूळनू
\v 28 तान केरता मी ताह उंजू जेल्दी मोकेलतेन हि जानकेरता की ताहेरया तुम्हू ताह देखणार तेवी इकवारी पोशो प्रसन्न एवू एने मारा पुण दु: ख निकलीन जाणे
\v 29 जानकेरता प्रभूमाय मोटला खुशीमाय तान स्वागत केरू एने ओह्ला माणहाह अधिका होवटो आदर आपतेन रीवू
\v 30 काहाकाय ख्रिस्तीन कामानकेरता तो लेगभोग मोरीन गियो एतो जानकेरता की तापोररीन केरील जातिरोईली मारो सेवामाय जे काही थोडो घटी रेणी एती ताह तो पुरो केरनु तानकेरता तान स्वता: चा जीव पुण आपुह किरील.
\c 3
\p
\v 1 एवी मारो बायहो , प्रभू माय आनंद केरतेन रीवू तुमू पोशा पोशा तान वातू लेखनु मन्हा काही मेहनत एता नाह एने तुमरीकेरता हे तर सुरक्षित हिच
\v 2 ज्याह चीताफाय्रीन सावधान रीवू जे कुकर्म कामामाया ताउकुज हि ता वाईट काम कुनिपुररीन सावधान रीवू
\v 3 कारण खेरो सुंता किरील आमु हेते जे आमरी सेवा परमेश्वरान अर्पण केरतेन हेते एने ख्रिस्त येशु माय गर्व राख्नारो , तोहोलोच जे काही शारीरिक हि तापोर भरोसा मेलतांलोन नाहं
\v 4 ऐवी मी डीलपोर पुण भरोसा किरील येतो पुन जर कूण ओहलो विचार किरील येतो की तानआहने डीलपोर विश्वास केरनेन विचार हितेवी तो पुण माहफाय होवटो हि
\v 5 ताहेरया मी आठ दिहान एतो तेवी मारी सुंता एनी एती मी इस्राएल हि मी बिन्याम्मीन च्या पिढीनपिढी चा हि, मी ईब्रानी आहाख आबाक फायरीन जन्मलेला एक ईब्रानी हि जेवीपूर मारो नियमशास्त्राचा हि, मी परुशी हि
\v 6 जेवीपूर मारो निष्ठेचा प्रश्न हि मी मंडलीह जुलूम ठ्गीत्लो एता जेवीपूर धार्मिकतान प्रश्न हि जे नियम शास्त्र हिकाडतेन हि, मी निर्दोष हि
\v 7 पुन मारो ताहेरया फायदा एतो आज तामाय ख्रिस्ता केरिन मी हानी होमजथी
\v 8 ज्यान पेक्षा मटली वात ही हि की मी आपनो प्रभू येशु ख्रिस्ताची ज्ञानान श्रेष्ठतेणे आजवोर आखा काही हानी होमजथी ताण केरताच मी आखा काही मी सोडीन आपील हि एने आखा काही सामान घीन केरिन हि तानकेरता की मी ख्रिस्तान मिळवू
\v 9 एने ताण माय जाहू शेकी , मारो धार्मिकताने नाहं पुन नियमशास्त्रावर उबरील हि पुन ता धार्मिकते कारण जो ख्रीस्तापोर विश्वासान जुडतो असतो जे परमेश्वरारीन जोदेत व ज्यान आधार विश्वास हि
\v 10 मी ख्रिस्तान ओलखू इच्छितो व ता शक्तीचा अनुभव केरहू हि ज्यासे तान पुनरुथान एयगियो एता मी ताण क्लेशामाय पुण भेलाईल एहू इच्छितो एने तान रुपोहो मिळवू इच्छितो ज्याह तान आपनो मृत्युसे जुळाविते एता
\v 11 ता ओहालाहे-या पुण ज्यानहोस मोरनामायरीन उठीन पुनरुथान प्राप्त केरूह
\v 12 इही नाहं की मन्हा उपलब्ध एयगियो हि केव्ही मी पुरो सिद्ध एनो पुन मी ता उपलब्धी केरता दाडीन प्रयत्न केरिन रेईन जान केरता ख्रिस्त येशूने आपणो शिष्य बोनाईल हि
\v 13 अहो बायहो , मी हे विचार केरिन नाहं की मी ताह प्राप्त किरेल गीयां हि पुन ही वात हि की जे पासाण गेडनो गीयां ते विहिरीन जे मारो सुमोर हि ता लक्ष्यापर्यंत पोचगियो मी संघर्ष केरिन रेईन
\v 14 मी ता लक्ष्याकेरिन निरंतर प्रयत्न केरिन रेणू हि की मी ता बक्षिसोहो मिळवू जे ख्रिस्त येशु माय मेलावीन परमेश्वरान आमूह उपेर हादाडील हि
\v 15 जानकेरता ता माणहाह जे आपनो माय सिद्ध माणहे बुनील हि, भाव पुण ओहलोच रोही पुन जर तुम्हू कालोबी वातुकेरता ढोंगीपणा एय विचार केरनु तेवी तुमरीकेरता ताण स्पष्टीकरण केरीन आपुह
\v 16 ज्या हाजारीन आमु पोचेल हि, आमूह ताजपूर चालतो रिजी
\v 17 अहो बायहो , दिहराहे-यो मिलिन मारा अनुकरण केरनु जे उदाहरण मी तुम्राओगान मिलना हि, ताफाय जो विजयी हि तापोर लक्ष्य दया
\v 18 काहाकाय इही पुण मोकताज माणहे हि जे ख्रिस्तीन क्रूसाला शत्रुता मेलीन विजयी एयगियो हि (मी तुम्हू जादा वारीन किइल एने अेविपून मी पोशो पोशो किथी हि)
\v 19 ताण नाश ताण नियमशास्त्राप्रमाणे हि, तान पोटु तान ईश्वर हि एने तान ताह लाज प्राप्त एता तापूर ते लक्ष्य केंद्रित केरनु ताह फक्त भौतिक वातूमायरीन चिंता हि
\v 20 पुन आपनी जन्मभूमी तर स्वर्गाम हि, तिहिज आपणो तारण केरतू येशु ख्रिस्ताची वाट दिखिह असतो
\v 21 आपनो जोरावार ज्यासे आखा सामान तो आपनो अधीन करने आपनो दुर्बल शरीराह बोदलीन दिव्य देहासारखे बोनाडीन आपुह.
\c 4
\p
\v 1 अहो मारो पोटने बायहो तुमू मारो आनंद आहा , मारो गौरव आहा तुमू जोहलो मी किईल हि प्रभूमाय तुमू तोहोलोच दृढ बोणावीन रीवू
\v 2 मी युओदिया एने संतुखे ज्याह दुईजानाह प्रोत्साहित करने की तुम्हू प्रभू माय एकहारखे विचार बोनाडीन रीवू
\v 3 मारो मोगालु दोस्ती तुवाह पुण मी आग्रह केथु की ज्याह बायकुह मदत कराहे टायमामाय तोहोलोच मारा दिहरा सहकार्य सहित सुवार्ता प्रचार माय मारहे-या एकटाह हेथे तान नावे जीवनान पुस्तकामाय लेखील गीयां हेथे
\v 4 प्रभू माय दाडीन आनंद केरतेन रीवू उजू केह आनंद केरू
\v 5 हे मी पोशो किथे की आनंद केरतेन रीवू तुमरी सहनशील आत्माच ज्ञान आखा माणहामाय रेणेपोडी प्रभू आहानीच हि
\v 6 कालोबी वातुपोर चिंता केरूह मा पुन प्रत्येक परिस्थितीमाय धन्यवाद आपील प्रार्थना व विनवणी केरीन आपनी मांगणी परमेश्वर सुमोर केवो
\v 7 याज परमेश्वराफायरीन मिलविनार शान्ति जी समजहु पुरलेउखीर हेतेतुमरा हृदय व तुमरी बुद्धीला ख्रिस्त येशुमाय सुरक्षित मेलील
\v 8 हे बायहो ता वातुपोर लक्ष्य दया जे सत्य हि जे मोठा हि, जे योग्य हि, जे पवित्र हि, जे खुशिमायरीन हि, जे श्रवणीय हि, केव्ही काही पुण दिहरा गुण वा काही वाहवा
\v 9 जे तुम्हू माफायरीन हिकना हेथे, जुळाविते हेथे, होमलील हेथे केव्ही जे काही केरनु मन्हा तुम्हू देखील हेथे ता वातूनकेरता अभ्यास केरतेन रीवू शांतीन उगेहे तीजागेन जो परमेश्वर तुवाहेर्यो हि
\v 10 तुम्हू मारो निश्चित हाजाकेरीन विचार केरिन एता पुन ते देखाणेनकेरिन तुम्हू टाइम जुडना नाहं पुन ऐवी सेवट तुमरेमाय मारबद्दल पोशा चिंता जागे एनी हि ज्यासे मी प्रभूमाय मी जादा खुश एनो हि
\v 11 काही आवश्यक हि केरिन किथी मी नाहं काहाकाय मी ज्या पुण परिस्थितीम रेणू हि मी तामायुज संतोष रेणेन सिकाहू लीईल हि
\v 12 दैन्यव्यवस्थेत रेणे मन्हा सोमोजनो हि एने हे पुण मालूम हि की संपन्नतेत केवी रेणा जुवी कोहली पुण टाइम आवी रेंय व ओहलो पुण परिस्थिती , जर पेट भूरील रेंय केव्ही बुखल्यू रेंय , जर आह्नी खूब काही अईल केव्ही जर आह्नी काहीच निहएय मी ज्याह आखान हुकेह रेणेन भेद शिकायो हि
\v 13 जो मन्हा शेक्ती आपथु ताउगेरीन मी आखा परिस्थिती सुमोर जाहू शकणे
\v 14 काही पुण ओहलो तुम्हू मारो मेहनतीमाय आथ आपील हाजे काम किरेल हि
\v 15 अहो फिलपैकरांनो, तुम्हू तर ठाऊकच हि सुवार्ता प्रचाराच्या पेल्लाठीच दिहामाय ताहेरया मी डोडू दुनिया सुळील एता तेवी लेनदेन माय तुमरी मंडळी सोडीन दिहीरा मंडळ्यानी मारकेरीन आथ ओगान किरील नाहएतो
\v 16 मी ताहेरया थीसलनुका माय एतो तेवी मारी आवश्यकता पुरो केरनेनकेरता तुम्हू तच तच मन्हा मदत मोकलील एता
\v 17 इही नाहं की दानाहा अपेक्षा करने पुन मी तर हे अपेक्षा करने की तुमरो जमेची खाट्लो वोधायेल ओहलो इच्छा करने
\v 18 तुम्हू इपफ्रुदितूस च्या आथाकेरीन दान मधुर गेंध भेट माय माहफाय मोकलील हि ते एक इही स्वीकार केरनेन की योग्य बलिदान हि जोहलो परमेश्वर प्रसन्न एतो ता दानांनी मारो गरजेदेख जुलूम एयगियो हि मन्हा पुरो तर्हेने आपील हि ती वस्तु मधुर गेंध रुपान भेटाने हि इही की ज्या भेटाने परमेश्वर खुश एतो
\v 19 मारो परमेश्वर तुमरी आखीच गरजा ख्रिस्त येशुमाय तुम्हू आपनो धनाने पुरो रेय
\v 20 आमरा आबुख परमेश्वरान कायम गौरव एते रेणेजुवी आमेन
\v 21 ख्रिस्त येशून प्रत्येक भोक्ताहा नमस्कार, मारहे-या जे बाहाक हेथे ते तुम्हू नमस्कार केरतेन हि
\v 22 तुम्हू आखा भक्त व विशेष केरीन उदेय परिवारान माणहे नमस्कार केरिन हि
\v 23 तुमरेमाय आखापूर आमारे ख्रिस्त येशून कृपा तुमरो आत्म्याहेरी रेय.
