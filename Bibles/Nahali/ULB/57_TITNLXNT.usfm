\id TIT TITUS
\ide UTF -8
\rem Copyright Information: Creative Commons Attribution: ShareAlike 40 License
\h तीतुस
\toc1 तीतुस नावे पॉल प्रेरित च्या पत्र
\toc2 तीतुस
\toc3 तीतुस
\mt1 TITUS
\mt2 तीतुस
\c 1
\p
\v 1 पौला फायरीन जो परमेश्वरान दास एने येशू ख्रिस्तान प्रेषित हि, परमेश्वरान निवाडील माणहाह विश्वास एने ता सत्यान ओलाखतीन नुसार जो भक्ती नुसार हि,
\v 2 ता अनंत जीवनान आशा उपेर ज्यान शपत परमेश्वरान जो उठीन बोलहू शकत नाहं सनाता ने केरील हि,
\v 3 पुण हाजो वेलाम आपनो वचनामाय ता प्रकारान द्वारे प्रगट किरेल , जो आमारो उद्धार केरतू परमेश्वरान आखआरीचाल मन्हा ताहदेखाडील गीयां
\v 4 तीथुस नावाह , ज्या विश्वासान सहभागीतान कि विचार मारो खेरो पुत्र हि: परमेश्वर आबोक एने आमारो परमेश्वर उद्धारकर्ता ख्रिस्ताफायरीन माहु कृपा एने शान्ति जुडती रेय
\v 5 मी ज्ञान केरता ताह क्रेतामध्ये सोडीन आवां एतो कि तू रीईल वातील हुधारणे केरावी, एने मारो आज्ञेनुसार नगरात डायाडायाह निवाड केरती
\v 6 जो निर्दोष एने एकुच बायकु एदमी रोनुजुविह , ज्यान लेकर विश्वासी एय , एने तान माय ठेगणे पणा एने बेताल पनान दोष कायनेते
\v 7 कारण अध्यक्षाहा परमेसश्वरान कारभारी एणेन कारणाने निर्दोष रेणेन जुविकाय ; हंट्टी नाहं , खतत्यागतली नाह , होरूपिनारु नाहं , देनारा नाहं , एने अनीतीने पौशा मेलविणारा कायनेते
\v 8 देखनाराह स्वागत केरनार , हाजे केरनार , स्वयंमी, न्याय , पवित्र एने नीतिमान रोनुजुविह ;
\v 9 एने विस्वासाहोस वचनापोर जो धार्मिक शिक्षनामाय अनुसार , स्थिर रेंय कि खेरा लिखील शिक्षण आपूह शकेल एने विरोधवाला मूय बंद केरूह शकेल
\v 10 कारण जुलूम माणहे फसिवणारे एने वाया बोलणारा एने धोका आपणारा; विशेष केरीन सुंता किरील मायरीन
\v 11 तान मूय बंद केरणे जुविकाय हे माणहे अनीतीन कमाई केरता वाया वातु हिकाडीन घेरान गेर बिगाड्लु ताक्णु
\v 12 तान मायरीन एक जाणाह जो तामाय संदेष्टा हि, कां हि, 'क्रेतिय माणहे सदा ठेगणे दुष्ट पशु आळशी एने एड्क्यो होय'
\v 13 हि साक्ष खेरो हि, ज्ञान केरता ताह कडकपणाने धमकी आपतेन जा कि ते विश्वासाआ माय पाक्को ऐती
\v 14 एने यहूदियांची वार्ता वातु माय एने ता माणहान आज्ञान माय मन लागाडू मा, जे सत्य तारिण भटकून जातेह
\v 15 शुद्ध माणहाकेरता आखा वस्तू शुद्ध हि, पुण अशुद्ध एने अविश्वासियान केरता काहीच शुद्ध नाह , नाहं तर ताण बुद्धी एने शहाणपणा दुयू अशुद्ध हि
\v 16 ते किईल कि आमु परमेश्वरान ओलकतेह , पुण कामांन ताण मोजर्यो केरणारा हेथे, एने काल्लूच हाजो कामानकेरता योग्य नाहं.
\c 2
\p
\v 1 पुन तुमू दाडीन या बोलीह रीवू जें खेरा लिखील अनुकूल रेय,
\v 2 डावालु एदम्या शिक्षण दया की ते नेमस्त व मारपोर नियंत्रण मिकत्लुके बोनाडाने, ते कठीण , विवेकी, प्रेम व विश्वास यामाय दृढ व धैर्यपूर्वक सहनशील एणेजुवी
\v 3 इह्केरीन डावालु बायकु पुण हिकडा की ते पवित्र जाहा योग्य व हाजो व्यवहार केरणारा एणेजुवी निंदा केरणारा न बनाविल , तोहोलोच खूब होवटो द्राक्षरस पिणेन सवय ताह कायनाहा , ता हाजो हाजो वातु शिकविणारा व्हाव्यात
\v 4 तानकेरता जुवान्या आपआपणा सोराह व एदम्याह प्रेम केरणेन हिकाडील
\v 5 ज्यासे ते सयंमी, पवित्र, आपणा-आपाही कुवा देखरेख करणारी , दयाळू , आपनो एदम्याह आज्ञा मारनार ज्यासे परमेश्वरान निंदा न एनु
\v 6 ज्यानहोस जुवान्याहा हिकडा की ते सयंमी बोनाडाने
\v 7 तुम्हू स्वतःला प्रत्येक वातून आदर्श बोनावीन
\v 8 ओहलो सद्वाणीचा वापर केरू ज्यान खराब न केरील जाणे तानकेरता तारो विरोधी लाजआली एणेजुवी कारण तानआहने तारो विरोधामाय वाईट बोलणेन काहीच नाहं
\v 9 पावराह हिकडा की ते प्रत्येक वातून आपनो मालक्यान आज्ञा पोहणे केरनु ताह खुश केरतेन रिजी उलटावीन बोलहू नाहा
\v 10 चोरचालाखा केरूह नाहा पुन संपूर्ण विश्वासनियताचा प्रदर्शन केरनु तानकेरता की आमारो जुवान्याकेरिन परमेसश्वरान संदेशाचा प्रत्येक प्रकारची होबा आवी
\v 11 कारण परमेश्वरान कृपा आखा माणहान जेफनेकेरिन प्रकट एनो हि
\v 12 यान आमूह शिकायलो जोदेत की आमु परमेश्वरान ऐहिक वासनांना नाहाकिईल व संसारिक इच्छांना निषेध केरतेन इही जीवन जीवूहू जो संहार हाजो , भक्तीने पोल्यो व पवित्र एणेजुवी आजीन सोवसाराम
\v 13 भाग्यसाली आशान दिहान वाट दिखिह रेणे ताहेरया आमारो परमेश्वर व जुवान्याकेरिन येशु ख्रिस्तान गौरव प्रकट एय
\v 14 तान स्वतःला आमरेकेरता आपील , तानकेरता की तो आखा प्रकारची दुष्टापासून आमूह वासाडूहु शकेल व आपनो निवाडल्या माणहान रुपान आपणेकेरता शुद्ध केरनु , आमूह जे हाजो काम केरनेनकेरता लालायीत हि
\v 15 ज्याह वातूह पुरो पुढारी किजी , व समजून लेतेन जा, उत्साहित केरतेन रीवू व विरोधी दोषी पदरी रीगाड तानकेरता कूण तारो न होमलिलोहारकू केरूह नाहा.
\c 3
\p
\v 1 माणहाह सत्ता एने अधिकार रिजी, एने तान आज्ञा मानणु, एने प्रत्येक हाजो कामान केरता तियार रीवू
\v 2 कुणीहुच बदनाम मा केरूह, लेडाणार नाहं ओहलो ; पुण सौम्य स्वभावाचा ओहलो , एने आखा माणहान हाती मोढली नम्रतेने रिजी
\v 3 कारण आमु पुण पेल्ला निर्बुधी, एने अवज्ञा केरणारा, एने जुदाजुदा प्रकारान वासनांचे व सुखविलास दास्य माय एता , एने दृष्ट पना एने हेवो याम आविश्य ओडकाडणेन एता , द्वेष पात्र एता , एने एक दिहीरान दोष केरतेन एता
\v 4 पुन ताहेरया आमारो तारणारा देवान कृपा एने माणहा उपेर ताण प्रीती प्रगट एनी ,
\v 5 तान आमरा तारण किरेल ; एने हे खेरोपणा कामान कारणसे नाहं , जे आमु जीवेच किरेल , पुण आपनो विसारोओ नुसार नोवालो जेल्मान तारिले एने पवित्र आत्म्यान आमूह नोवालो बोनावील द्वारे एयगियो
\v 6 ज्याह तान आमारो तारण केरता येशू ख्रिस्तीन द्वारे आमरा उपेर विपुल होलीदे
\v 7 ताण शी आमु ताण कृपेने धर्मी होमजाडीन, पिळीन पिळी अनंत जीवनान आशा नुसार वारिस बोणावूहु
\v 8 हि वात खेरो हि, एने मी होमजथी कि तू आवो गोष्टीन विषयी खात्रीकेरीन केह कि ज्यानकेरता कि तानकेरता देवापूर विश्वास मेलील हि, ते हाजो काम माय केरनेनकेरता लक्ष दयाहि वात हाजी व माणहाह लागजाईल हि
\v 9 पुण मूर्ख पणान बाद, एने वंशावळ्या, एने विरोध व लेडाणे जे व्यवस्थाच्या विषय माय ओहलो , होमालीन रीवू ; कारण ते नीरुपयोगी व वाया हि,
\v 10 कोठलाज तडफिनाराहा एक दुय वेळा होमाजाडणे मुमजवून ताण आलेग रिजी ,
\v 11 ए सोमजाडिते कि ओहलो माणुह , भटकून गियो हि, एने आपनो जीवाह केरिन पाप केरतेन रेणे
\v 12 ताहेरया मी तारो आह्नी अर्तमाह काहा तुखीकाला न्या मोकलीन तर मारो आह्नी निकपलीस आवणेन प्रयत्न केरनेन , कारण मी तोज हियालू केरनेन नीश्रय किरेल हि
\v 13 जे शास्त्री एने आपील ज्याह यत्न केरीन ओगान पोचाडीन दया, एने देखू कि ताह कायताहा वस्तून थोडो नाहं वाहिगोलू जुविकाय
\v 14 आमरा माणहे पुण गोरजेहे पुरो केरनेनकेरता हाजो कामामाया केरनेनकेरता शिक्जीव म्हणजे निष्फळ नाहं रिजी
\v 15 मारो आखा हाथी तुम्हू सलाम जो विश्वासान कारणसे आमरेहे-यो प्रेम मेकतात, ताह सलाम तुमरो आखाजपूर कृपा ओहलो.
