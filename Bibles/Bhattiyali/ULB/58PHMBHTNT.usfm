\id PHM
\ide UTF-8
\rem Copyright Information: Creative Commons Attribution-ShareAlike 4.0 License
\h फिलेमोन
\toc1 फिलेमोन
\toc2 फिलेमोन
\toc3 फिलेमोन
\mt1 Philemon
\mt1 फिलेमोन
\c 1
\s अभिवादन
\p
\v 1 पौलुस दिया तरफा ते जड़ा यीशु मसीह दा कैदी है, कने भाई तिमुथियुस दिया तरफा ते साड़े प्यारे साथी फिलेमोन |
\v 2 कने बेहण अफफिया, कने साड़े साथी योद्धा अरखिप्पुस कने फिलेमोने दे घरे दिया कलीसिया दे ना |
\v 3 साड़े पिता परमेश्वर कने प्रभु मसीह यिशु दिया तरफा ते तुहान्जो अनुग्रेह कने शांति मिलदी रै |
\s फिलेमोन दा प्यार कने भरोसा
\p
\v 4 मैं हमेशा परमेश्वरे दा धन्यवाद करदा हे ; कने अपणी प्राथना च बी तिजो याद करदा हे |
\v 5 तेरे तिस प्यारे कने भरोसे दी चर्चा सुणी करी, जड़ी सारयां पबित्र लोकां कने प्रभु यीशु च हे |
\v 6 मैं प्राथना करदा हे की तेरा भरोसे च साथी होणा सारी भलाईया दिया पछाणा च मसीह ताईं प्रभावशाली हो |
\v 7 क्योंकि हे भाई, मिंजो तेरे प्यारे ने बड़ी खुशी कने शांति मिल्ली, इस ताईं की तेरे जरिये पबित्र लोकां दे मन हरे भरे होई गियो न |
\s उनेसिमुस ताईं निवेदन
\p
\v 8 इस ताईं मिंजो मसीहे च बड़ी हिम्मत हे की जड़ी गल्ल ठिक हे, मैं तिसदा हुक्म तिजो देई सके |
\v 9 तमी मिंजो बुड्डे पौलुस जो जड़ा हुण मसीह यीशु ताईं कैदी हे, ऐ मिंजो होर बी ठिक लग्गा दा की प्यारे ने विनती करें |
\v 10 मैं अपणे बच्चे उनेसिमुस ताईं जड़ा मिंजो ने कैदा च जमया हे, तिजो ने विनती करदा हे |
\v 11 सैह पेहले तेरे कुसी कम्मां नी था, पर हुण तेरे कने मेरे दोनो ताईं बड़े कम्मां दा हे |
\v 12 तिसयो मतलब की जड़ा मेरे दिले दा टुकडा हे, हुण मैं तिसयो तिजो बाल वापिस भेजी ता हे |
\v 13 तिसयो मैं अपणे बाल ई रखणा चाहंदा था की तेरिया तरफा ते क्योंकि सै तेरे सुसमाचारे दे बजा इसा कैद च था कने मेरी सेवा करे |
\v 14 पर मैं तेरी इच्छा दे बिना कुछ नी करणा चाहंदा, मैं ऐई चाहंदा की तेरी ऐ कृपा दबाबे ने नी पर आनंद ने हो |
\v 15 क्योंकि क्या पता सै तेरे ते कुछ दिना ते इस ताईं ही अलग होया की हमेशा तेरे सोगी रै |
\v 16 पर हुण सै तेरे बाल दासे सैई नी पर तेरे पाईये सैई तेरे बाल रै, जेड़ा मेर ताँ प्यारा हो पर हुण शरीरे च कने प्रभु च बी तेरा प्यारा हो |
\v 17 अगर तू मिंजो अपणा साथी समझदा है ताँ तिस की बी अपणे सोगी तियां रख जियां मिंजो रखया |
\v 18 अगर तिनी तेरा कुछ नुक्सान कितया ताँ तिसयो मेरे नां लिखी दे |
\v 19 मैं पौल्लुस अपणे हथे ने लिखदा है की मैं तिस दी भरपाई करगा ; कने ऐ बोलणे दी बी जरूरत नी है की जेड़ा कर्ज़ तेरे उपर मेर है तू तिसयो दे |
\v 20 हे भाई, ऐ खुशी मिंजो प्रभु च तेरिया तरफा ते मिल्ले, मसीहे च मेर दिले की हरा भरा करी दे |
\v 21 मैं तेरे आज्ञाकारी होणे दा भरोसा करीके टेकी लिखदा है कने मिंजो पता है जेड़ा कुछ मैं बोलदा है, तू तिसते बी जादा करगा |
\v 22 कने मेरे लेई खड़ोणे दी जगा तयार रख | मिंजो उम्मीद है की तेरी बिनतियां नर मिंजो टेकी देई दिता जाणा है |
\v 23 इपफ्रास, जेड़ा यीशु मसीह च मेरे सोगी तेरा कैदी है,
\v 24 कने मरकुस, अरिस्तर्खुस, डेम्स, लूका जेड़े मेरे साथी ने इना दी तरफा ते तेकी नमस्कार |
\v 25 साड़े प्रभु यीशु मसीह दा अनुग्रेह तुहाड़ी आत्मा च होंदा रै | आमीन |
