\id 3JN
\ide UTF-8
\rem Copyright Information: Creative Commons Attribution-ShareAlike 4.0 License
\h 3 यूहन्ना
\toc1 3 यूहन्ना
\toc2 3 यूहन्ना
\toc3 3 यूहन्ना
\mt1 3 John
\mt1 3 यूहन्ना
\c 1
\s अभिवादन
\p
\v 1 मैं प्राचीन हे, कने मेरिया तरफा ते, तिस प्यारे गयुस दे ना, जिसने मैं सच्चा प्यार रखदा हे |
\v 2 हे प्यारे, मेरी ऐ प्राथना हे ; की जियां तू आत्मिक तरकी करा दा हे, तियां ई तू सारियां गल्लां च तरकी करे, कने भला चंगा रे |
\v 3 क्योंकि भाईयां जालु आई करी, तेरे तिस सच्च दी गबाई दिती, जिस पर तू सची चलदा हे, तां मिंजो बड़ी ख़ुशी होई |
\v 4 मिंजो इसते बदी करी कोई ख़ुशी नी हे, की मैं सुणे की मेरे बच्चे सच्च पर चलदे न |
\s गयुस दी तारीफ
\p
\v 5 हे प्यारे, जड़ा कुछ तू तिना भाइयां ने करदा हे, जड़े परदेसी न, तिसयो विश्वासियां साईं करदा हे |
\v 6 तिना कलीसिया दे सामणे तेरे प्यारे दी गबाई दिती थी अगर तू तिना जो तियां ई विदा करगा जियां परमेश्वरे दे लोकां ताईं ठिक हे, तां खरा करणा |
\v 7 क्योंकि सैह तिस नाऐ ताईं निकलयो न, कने होर जातियां ते कुछ नी लेंदे |
\v 8 इस ताईं ऐसयां दा स्वागत करणा चाईदा, जिसने असां बी सच्च दे पक्ष च तिना दे सहकर्मी बणन |
\s दियुत्रिफेस कने दिमेत्रियुस
\p
\v 9 मैं कलीसिया जो कुछ लिखया था ; पर दियुत्रिफेस जो तिना च बडा बणना चाहंदा हे, सांझो नी अपनादां |
\v 10 इस ताईं जालु मैं ओणा, तां तिसदे कम्मा जो जड़ा सैह करा दा हे याद दिलांगा, की सैह साड़े बारे च बुरियाँ-बुरियाँ गल्लां बकदा हे ; कने इतणे च बी चैन नी आया की अपणे भाईयां जो नी अपनांदा, कने तिना जो जड़े अपनाणा चांहदे न, तिना जो मना करदा हे, कने कलीसिया ते निकाल देता हे |
\v 11 हे प्यारे, बुराई दे नी, पर भलाईया ते अनुयायी बणा, जड़ा भलाई करदा हे, सैह परमेश्वरे दिया तरफा ते हे ; पर जड़ा बुराई करदा हे, तिनी परमेश्वर जो नी दिखया |
\v 12 दिमेत्रियुस दे बारे च सारयां, बल्कि सच्च ने बी अप्पू गबाई दिती: कने असां बी गबाई दिंदे न, कने तिजो पता हे की साड़ी गबाई सच्ची हे |
\s आखरी अभिवादन
\p
\v 13 मैं तिजो बड़ा कुछ लिखणा था ; पर स्याईया कने कलमाँ ने नी लिखणा चांहदा |
\v 14 पर मिंजो आस हे की तिजो ने तोल्ली ई मिल्ले तालू असां आमणे सामणे गल्लां करगे |
\v 15 तिजो शांति मिलदी रे | एथू दे दोस्त तिजो नमस्कार करदे न ओथु दे दोस्तां दे ना लेई-लेई के नमस्कार बोली दियां |
