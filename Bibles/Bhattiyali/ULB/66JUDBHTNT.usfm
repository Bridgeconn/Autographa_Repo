\id JUD
\ide UTF-8
\rem Copyright Information: Creative Commons Attribution-ShareAlike 4.0 License
\h यहूदा
\toc1 यहूदा
\toc2 यहूदा
\toc3 यहूदा
\mt1 यहूदा
\mt1 यहूदा
\c 1
\s अभिवादन
\p
\v 1 यहूदा दिया तरफा ते जड़ा यीशु मसीह दा दास कने याकूब दा भाई हे, तिना सदयो बन्दयां दे ना जड़े परमेश्वरे पिता दे प्यारे कने यीशु मसीह ताईं सुरक्षित न |
\v 2 तुहांजो मती सारी दया कने शांति , कने मता सारा प्यार मिलदा रे |
\s झूठे शिक्षक
\p
\v 3 हे प्यारो, जलु मैं तिस उद्धारे दे बारे च लिखणे दे बारे च बड़ी मेहनत कने कोशिश करा दा था, जिदे च असां सारे हिस्सेदार न ; तां मैं ऐ समझाणा जरूरी समझया की तिस भरोसे ताईं पूरी कोशिश करा जड़ा पबित्र लोकां जो इक बरी सौंपया था |
\v 4 कने कितणे आदमी न जड़े चुपके ने सांझो ने आई मिलयो न, जीना ने इस सजा दे बारे च पराणे जमाने च पेहले ते ई लिखया था: ऐ भक्तिहीन न, कने साड़े परमेश्वरे दे अनुग्रेह जो लुचेपन च बदली दिंदे न, कने साड़े अद्वैत मालिक कने प्रभु यीशु मसीह जो नी मनदे न |
\v 5 पर अगर तुसां सब गल्लां जाणी लियां न, तमी मैं तुहांजो इसा गल्लां दी याद दिलाणा चांहदा हे, की प्रभुऐ इक कुले जो मिस्र देशे ते बचाणे बाद भरोसा नी करणे बाले जो खत्म करी दिता |
\v 6 फिरी इकी स्वर्ग दूते अपणे पदे जो नी सम्भालया बल्कि अपणे घरे जो छडी दिता, तिनी तिसयो बी तिस भिषण दिने दे न्याय ताईं नेहरे च बन्नी करी रखया, जड़ा हमेशा नेहरे ताईं हे |
\v 7 जियां सदोम कने अमोरा कने तिना दे अखे बखे दे शेहर, जड़े इना साईं व्यभिचारी होई गियो थे, कने पराये शरीरे दे पिच्छे लग्गी गियो थे, सैह अनन्त सजा च पेई करी सबना ताईं अदाहरण बणे न |
\v 8 तिसी तरिके ने ई ऐ स्वप्र्देशी बी अपणे-अपणे शरीरे जो अशुद्ध करदे न ; कने उच्चे पदां बालयां जो बुरा भला बोलदे न |
\v 9 पर प्रदान स्वर्गदूत मीकाईले, जालू शेताने ते मूसा दिया लाशा दे बारे गल बात करा दा था, तां तिस पर बुरा भला बोलणा कने दोष लाणे दी हिम्मत नी किती ; पर ऐ बोलया, "प्रभु तिजो डांटे |"
\v 10 पर ऐ लोक जिना गल्लां जो नी जाणदे, तिना जो बुरा भला बोलदे न ; पर जिना गल्लां जो बेअकले जानवरां साईं स्वभावे ने ई जाणदे न, तिना च अपणे आपे जो खत्म करदे न |
\v 11 तिना पर हाय | की सैह कैन साईं चाल चलन, कने मजदुरिया ताईं बिलाम साईं भ्रष्ट होई गियो न कने कोरह साईं बिरोध करिकी खत्म होए न |
\v 12 ऐ तुहाड़ी प्यार सभां च तुहाड़े सोगी खांदे पिंदे न, ऐ समुन्द्रे च लुकियो चटाना साईं न, कने बेधड़क अपणा ई पेट भरणे बाले रखबाले न ; सैह बिना पांणिऐ बाले बदल न ; जिना जो होआ उड़ाई लेई जांदी हे ; पतझड़ा दे बेकार रुख न, जड़े दो बरी मरी चुकयो न ; कने जड़ा ते उखड़ी गियो न ;
\v 13 ऐ समुन्द्रे दे प्रचण्ड हिलकोरे न, जड़े अपणी दा फेन उटकांदे न, ऐ डाँवाडोल तारे न, जिना ताईं हमेशा दीकर घोर नेहरा रखया हे |
\v 14 कने हनोके बी जड़ा आदमे दी सतमी पीड़ी च था, इना दे बारे च ऐ भविष्यद्वाणी किती, "दिखा, प्रभु अपणे लखां पबित्रां सोगी आया |
\v 15 ताकि सबना दा न्याय करे, कने सारे भ्क्तिहिना जो तिना दे अभक्ति दे सारे कम्मा दे बारे च, जड़े भक्तिहीन पापियां तिसदे खिलाफ च बोलियां न, तिस ताईं तिना जो दोषी बणा |"
\v 16 ऐ तां ना खुश, कने गल्लां करणे बाले, कने अपणिया मरजिया ने चलणे बाले न ; कने अपणे मुऐ ते घमंड दियां गल्लां बोलदे न ; कने फायदे ताईं मुंऐ दिखी करी बड़ाई करदे रेंदे न |
\s चेतावनी कने उपदेश
\p
\v 17 पर हे प्यारो, तुसां तिना गल्लां जो याद रखा ; जड़े साड़े प्रभु यीशु मसीह दे प्रेरित पेहले ई बोली बैठयो न |
\v 18 सैह तुहांजो ने बोलदे थे, "पिछले रोजां च ऐसे मजाक करणे बाले होंणे न, जिना अपणी अभक्ति दी इच्छा ने चलणा हे |"
\v 19 ऐ तां सैह न, जड़े फुट पांदे न, ऐ शरीरिक लोक न, जिना च आत्मा नी हे |
\v 20 पर हे प्यारो तुसां अपणी बड़े पबित्र भरोसे ने अपणी तरकी करदे होए कने पबित्र आत्मा च प्राथना करदे होए |
\v 21 अपणे आपे जो प्यार च बणाई रखा ; कने अनन्त जिन्दगी ताईं साड़े प्रभु यीशु मसीह दी दया दी आस रखदे रिया |
\v 22 कने तिना पर दया करा जड़े शंका च न |
\v 23 कने मतयां जो अग्गी च बड़ी करी कडा, कने मतयां पर डरे ने दया करा ; कने तिस कपड़े ने नफरत करा जड़ा शरीरे ने कलंकित होई गिया हे |
\s परमेश्वरे दी स्तुति
\p
\v 24 हुण जड़ा तुहांजो ठोकर खांणे ते बचाई सकदा हे, कने अपणी महिमा दी भरपूरी दे सामणे मगन कने निर्दोष करिके खड़ेरी सकदा हे |
\v 25 तिस अद्वैत परमेश्वर कने साड़ा उद्धारकर्ता दी महिमा, कने गौरव, कने पराक्रम कने अधिकार, साड़े प्रभु यीशु मसीह दे जरिये जियां सनातन काल ते हे, हुण बी हो कने युगां-यूगां दीकर रे | आमीन |
