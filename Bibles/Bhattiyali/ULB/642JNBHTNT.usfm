\id 2JN
\ide UTF-8
\rem Copyright Information: Creative Commons Attribution-ShareAlike 4.0 License
\h 2 यूहन्ना
\toc1 2 यूहन्ना
\toc2 2 यूहन्ना
\toc3 2 यूहन्ना
\mt1 2 John
\mt1 2 यूहन्ना
\c 1
\s अभिवादन
\p
\v 1 मैं प्राचीन हे, कने मेरिया तिसा चुणियो जनानिया कने तिसदे बच्चयां दे ना, जिना ने मैं तिसा सचाइया दिया बजा ने प्यार रखदा हे, कने सिर्फ मैं ई नी पर सारे बी प्यार करदे न, जड़े सच्चाईया जो जाणदे न |
\v 2 सैह सच्च जड़ा साड़े च टिकी रेंदा हे, कने हमेशा साड़े सोगी अटल रेंणा हे ;
\v 3 परमेश्वर पिता, कने पिता दे पुत्र यीशु मसीह दिया तरफा ते अनुग्रेह, कने दया, कने शांति , सच्च, प्यारे ने साड़े सोगी रेणे |
\s सच्च कने प्यार
\p
\v 4 मैं बड़ा खुश होया जालु, की मैं तेरे कुछ बच्चयां जो तेरे तिस हुक्मे दे अनुसार, जड़ा पिता सांझो दितया था, तिना जो सच्च पर चलदे होए दिखया |
\v 5 हुण ऐ जनानी, मैं तिजो कोई नोआ हुक्म नी दिंदा हे, सेई जड़ी शुरू ते साड़े बाल हे, लिखदा है ; कने तिजो ने विनती करदा हे, की असां इक दूजे ने हमेशा प्यार रखन |
\v 6 कने प्यार ऐ हे की असां तिसदे हुकमा पर चलन: ऐ सेई हुक्म हे, जड़ा तुसां शुरू ते सुणया हे, कने तुहांजो इसदे पर चलणा बी चाईदा |
\v 7 क्योंकि इस संसारे च मते भरी भटकाणे बाले बी निकली आयो न, जड़े ऐ नी मनदे की यीशु मसीह इक शरीरे च होई के आया ; भटकाणे बाला कने मसीह दा बिरोधी ऐई हे |
\v 8 अपणे बारे च ध्यान रखा, की जड़ी मेहनत असां कितियो हे तिसयो तुसां नी बिगाड़ी देन: तिसदा पूरा फल मिल्ले |
\v 9 जड़ा कोई अग्गे बदी जांदा हे, कने मसीह दी शिक्षा च बणी नी रेंदा हे, तिसदे बाल परमेश्वर नी हे जड़ा कोई तिसदी सिक्षा च टिकी रेंदा हे तिसदे बाल पिता बी हे कने पुत्र बी हे |
\v 10 अगर कोई तुहाड़े बाल आऐ कने ऐ शिक्षा ना दे, तिसयो ना तां घरे ओणा दिया, कने ना ई नमस्कार करा |
\v 11 क्योंकि जड़ा कोई ऐसे बंदया जो नमस्कार करदा हे, सैह तिसदे बुरे कम्मां च साझी होंदा हे |
\s आखरी अभिवादन
\p
\v 12 मिंजो बड़िया गल्लां तुहांजो लिखणियाँ न, पर कागज कने स्याईया ने नी लिखणा चांहदा ; पर आस हे, की मैं तुहाड़े बाल ओंणा, कने आमणे सामणे गल्लां करगा: जिसने साड़ी ख़ुशी पूरी हो |
\v 13 तेरी चुणियो बेंणा दे बच्चे तिजो नमस्कार करदे न |
