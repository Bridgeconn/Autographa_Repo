\id 1PE
\ide UTF-8
\rem Copyright Information: Creative Commons Attribution-ShareAlike 4.0 License
\h 1 पतरस
\toc1 1 पतरस
\toc2 1 पतरस
\toc3 1 पतरस
\mt1 1 Peter
\mt1 1 पतरस
\c 1
\s अभिवादन
\p
\v 1 पतरसे दिया तरफा ते जड़ा यीशु मसीह दा प्रेरित हे, तिना परदेसियां दे नां, जड़े पुन्तुस, गलातिया, कप्पदुकिया, आसिया, कने बिथुनिया च तितर-बितर होई के रेंदे न |
\v 2 कने परमेश्वर पिता दे भविष्य ज्ञाने दे अनुसार, आत्मा ने पबित्र करणे ने हुक्म मनणे, कने यीशु मसीह दे खूने जो छिड़कणे जाणे ताईं तिना जो चुणया हे | तुहांजो बड़ा भरी अनुग्रेह कने शांति मिलदी रे |
\s इक जिन्दी आस
\p
\v 3 साड़े प्रभु यीशु मसीह दे परमेश्वर कने पिता जो धन्यावाद दिया, जिनी यिशु मसीह जो मरयां चे जिन्दा होणे ने, अपणी दया ने सांझो जिन्दी आसा ताईं सांझो नोआ जनम दिता,
\v 4 मतलब की इक अविनाशी, कने साफ, कने अजर मिरास ताईं जड़ी तुहाड़े ताईं स्वर्गे च रखियो हे,
\v 5 जिना दी रखबाली परमेश्वरे दी सामर्थ्य ने, भरोसे ने किती जांदी हे, तिस उद्धारे ताईं जड़ा ओणे बाले वगते च प्रगट होणे बाला हे |
\v 6 इक बजा ने तुसां मगन होंदे न, जरूरी हे की थोड़े दिनां ताईं तुहांजो परीक्षा दिया बजा ने दुख सेहणे पौणे,
\v 7 कने ऐ इस ताईं हे की तुआड़ा परख्या होया भरोसा अग्गी च तपयो तिस खत्म होणे बाले सोने ते बी जादा कीमती हे दे, जड़ा यीशु मसीह दे प्रगट होणे पर तारीफा, महिमा कने इज्जता दी बजा बणे |
\v 8 तिसने तुसां बिना दिखयो प्यार रखदे न, कने हुण तां तिस पर बिना दिखयो भरोसा बी करिके इयां मगन कने मग्न होंदे न, की जिसदे बारे च दसया नी जाई सकदा हे, कने महिमा ने भरया होया हे,
\v 9 कने अपणे भरोसे दा प्रतिफल मतलब की आत्मा दा उद्धार मिलदा हे |
\v 10 इसी उद्धारे दे बारे च भविष्यद्वक्ताआं बड़ी खोजबीन कने जांच पड़ताल किती, जिना तिस अनुग्रेह दे बारे च जड़ा तुहाड़े पर होणे बाला था, भविष्यवाणी किती थी |
\v 11 तिना इस गल्लां दी खोज किती की मसीहे दी आत्मा जड़ी तिना च थी, कने जड़ी पेहले ते ई मसीहे दे दुखां दी कने तिसदे बाद च होणे बाली महिमा दी गबाई दिंदा था, सैह कुण दे कने कुस बगते दे पासे इशारा करदा हे |
\v 12 तिना पर ऐ प्रगट किता गिया की सैह अपणे ताईं नी बल्कि तुहाड़ी सेवा ताईं ऐ गल्लां बोलदे थे, जिना दी खबर हुण तुहांजो तिना ते मिल्ली जिना पबित्र आत्मा ने जड़ा स्वर्गे ते भेजया, तुहांजो सुसमाचार सुणाया, कने इना गल्लां जो स्वर्गदूत भी ध्याने ने दिखणे दी लालसा रखदे न |
\s पबित्र जिन्दगी जिणे दी बुलाहट
\p
\v 13 इस करिके अपणी-अपणी अकली दी कमर कस्सी के, कने सचेत रेईकरी तिस अनुग्रेह दी पूरी आस रखा, जड़ा यीशु मसीह दे प्रगट होणे ने तुहांजो मिलणे बाला हे |
\v 14 कने आज्ञाकारी बच्चयां साईं अपणी अज्ञानता दे बेले पुराणी वक्ते इच्छां साईं मत बणा |
\v 15 पर जियां तुहाड़ा सदणे बाला पबित्र हे, तियां ई तुसां बी अपणे चाल-चलन च पबित्र बणा |
\v 16 क्योंकि लिखया है, "पबित्र बणा, क्योंकि मैं पबित्र हे |"
\v 17 कने जद की तुसां, 'हे पिता' बोली करी तिसने प्रार्थना करदे न, जड़ा बिना पक्षपात ने हर कुसी दा न्याय करदा हे, तां अपणे परदेशी होणे दा वक्त की डरे ने कड्डा |
\v 18 क्योंकि तुहांजो पता हे की तुहाड़ा निकम्मा चाल चलण जड़ा तुहाड़े दादुआं-पड़दादुदां ते चलया हे, तिसते तुहाड़ा छुटकारा सोने चांदी दियां खत्म होणे बालियां चीजा ने नी होया हे,
\v 19 पर निर्दोष कने निष्कलंक मेमने ने, मतलब की यीशु मसीह दे कीमती खूने ने होया हे |
\v 20 तिसदा ज्ञान तां संसारे दे बणने ते पेहले ई ते जाणया था, पर हुण इस आखरी युगे च तुहाड़े ताईं प्रगट होया हे |
\v 21 जड़े तिसदे जरिये तुसां तिस परमेश्वरे पर भरोसा करदे न, जिनी तिसयो मरयां च बी ज़िंदा किता हे, कने महिमा दिती की तुहाड़ा भरोसा कने आस परमेश्वरे पर हो |
\v 22 जद की तुसां भाईचारे दी निष्कपट प्यारे दे निमित सच्चाईया जो मनणे ने अपणे मना जो पबित्र किता हे, तां तन-मन लायिके इक दूजे ने प्यार रखा |
\v 23 क्योंकि तुसां नाशवान नी पर अविनाशी बिये (बिज) ने, परमेश्वरे दे जिन्दे कने सदा रेंणे बाले वचना ने नोआ जन्म लिया हे |
\v 24 क्योंकि "हर इक आदमी घाऐ साईं हे, कने तिसदी सारी शोभा घाऐ दे फुलां साईं हे: घा सुकी जांदा हे, कने फुल झड़ी जांदे न |
\v 25 पर प्रभुए दे वचन यूगां-यूगां दीकर टिकी रेंदे न |" कने ऐ ई सुसमाचार दा बचन हे जड़ा तुहांजो सुणाया था |
\c 2
\s जिन्दे पथर कने पबित्र प्रजा
\p
\v 1 इस ताईं हर तरहा दी दुशमणी, कने छल, कने कपट कने डाह कने बदनामी जो दूर करीके,
\v 2 नोऐ पैदा होऐ बच्चयां साईं दुधे दी लालसा करा, जिसने उद्धार पाणे लेई अग्गे जाई सका,
\v 3 अगर तुसां प्रभु दी कृपा दा स्वाद चखी लिया हे |
\v 4 तिसदे नेड़े आई के जिसयो आदमियां तां निकम्मा समझया हे, पर परमेश्वरे दे नेड़े चुणया होया कने कीमती पत्थर हे |
\v 5 तुसां बी जिन्दे पत्थरे साईं आत्मिक घर बणदे जांदे न, जिसने याजकां दा पबित्र समाज बणि करी, ऐसे आत्मिक बलिदान चढ़ा, जड़ा यीशु मसीह दे जरिये परमेश्वर जो ग्रहण करणे दे काबील हो |
\v 6 इस बजा ने पबित्र शास्त्रां च आया हे, "दिखा, मैं सिय्योन च कुणे दा चुणया कने कीमती पत्थर रखदा हे: कने जड़ा कोई तिस पर भरोसा करगा, सैह कदी बी कुसी रीतिया ने शर्मिंदा नी होंगा |"
\v 7 तुहाड़े ताईं तां जड़े भरोसा करदे न, तिना ताईं तां सैह तां कीमती हे, पर जड़े भरोसा नी करदे तिना ताईं, "जिस पथरे जो राजमिस्त्रियाँ निकम्मा बोलया था सेई कुणे दे सिरा बणी गिया, "
\v 8 कने, "चोट लगणे दा पथर कने ठोकर खाणे दी चट्टान होई गिया हे, " क्योंकि सैह वचना जो नी मन्नी के ठोकर खांदे न कने इसी ताईं से बणायो बी गियो थे |
\v 9 पर तुसां इक चुणया होए वंश, कने राज-पदधारी, याजकां दा समाज, कने पबित्र लोक, कने परमेश्वरे दी अपणी प्रजा जो, इस ताईं की जिनी तुहांजो नेहरे ते अपणी अनोखी ज्योती च सदया हे, तिसदे गुण प्रगट करा |
\v 10 तुसां पेहले तां कुछ बी नी थे, पर हुण परमेश्वरे दी प्रजा न ; तुसां पर दया नी होईयो थी पर हुण तुसां पर दया होई हे |
\s मसीही जिमेबारी
\p
\v 11 हे प्यारो मैं तुहांजो ने विनती करदा हे की अपणे आपे जो परदेसी कने यात्री मन्नी के संसारिक इच्छां ने जड़िया आत्मा ने युद्ध करदियां न, तिना ते बची रिया |
\v 12 दूजी जातियां च तुहाड़ा चाल चलन खरा हो ; इस ताईं की तुहांजो जिना-जिना गल्लां ताईं सैह बुरा समझदे कने बदनाम करदे न, सैह तुहाड़े खरे कम्मां जो दिखी करी तिना दिया बजा ने ई कृपा दृष्टि बाले दिने परमेश्वरे दी महिमा करन |
\s परमेश्वरे डी दास
\p
\v 13 प्रभु ताईं आदमियां दे बणायो हर इक मरयादा दे अधीन रिया, राजयां दे अधीन इस ताईं रिया क्योंकि सैह सारयां ते प्रधान न,
\v 14 कने हाकिमां दे, क्योंकि सैह बुरयाँ जो सजा देंणे कने सुकर्मियाँ दी प्रशंसा ताईं भेजयो न |
\v 15 क्योंकि परमेश्वरे दी इच्छा हे की तुसां भले कम्म करणे ने बिना अकला बाले लोकां दियां अज्ञानता दियां गल्लां जो बंद करी दिया |
\v 16 अपणे आपे जो अजाद समझा पर अपणी इसा अजादिया जो बुराई ताईं आड़ मत बणा, अपणे आपे जो परमेश्वरे दा दास समझी करी चला |
\v 17 सारयां दी इज्जत करा, भाईयां ने प्यार करा, परमेश्वरे ते डरा, राजा दी इज्जत करा |
\s मसीह साड़ा आदर्श
\p
\v 18 हे सेवकों, हर तराह दे डरे ने अपणे मालिका दे अधीन रिया, ना सिर्फ भलयां दे, पर तिना दे अधीन बी रिया जड़े कुटिल न |
\v 19 क्योंकि अगर कोई परमेश्वरे दा बिचार करिके अन्याय ने दुख झेलदा हे, तां ऐ सुहावना हे |
\v 20 क्योंकि अगर तुसां अपराध करीके मुक्के खादे कने सबर रखया, तां इदे च क्या बड़ाई दी गल हे ? पर अगर तुसां भला कम्म करिके दुख झेलदे न, कने धीरज रखदे न, तां ऐ परमेश्वरे जो खरा लगदा हे |
\v 21 कने तुसां इसदे ताईं ई सदयो गियो न, क्योंकि मसीह बी तुहाड़े ताईं दुख झेली करी तुहांजो इक आदर्श दितया हे की तुसां बी तिसदे दसयो रसते पर चलन |
\v 22 ना तां तिनी कोई पाप किता कने ना ई तिसदे मुंऐ ते कोई धोखे बाली गल निकली |
\v 23 सैह गालियाँ सुणी करी गालियाँ नी दिंदा था, पकने दुख झेली करी कुसी जो बी धमकी नी दिंदा था, पर अपणे आपे जो सच्चे न्यायी दे हथे दिंदा था |
\v 24 सैह अपु ई साड़े पापां जो अपणे शरीरे पर लेई करी क्रूसे पर चड़ी गिया था, जिसने असां पापां ताईं मरिके धार्मिकता ताईं जिन्दगी बितान: तिसदे मार खाणे ने तुसां ठिक होयो न |
\v 25 क्योंकि तुसां पेहले भटकियां भेडां साईं थे, पर हुण अपणे प्राणा दे रखवाले बाल वापिस आई गियो न |
\c 3
\s पति कने पत्नी
\p
\v 1 हे पत्नियों, तुसां बी अपणे घरे बालयां दे अधीन रिया | इस ताईं की इना चे कोई बी हो जड़े बचना जो नी मनदे होन,
\v 2 तुहाड़े डरे सोगी चाल-चलण जो दिखी करी बिना बचने दे अपणी-अपणी घरे बालिया दे चाल-चलण ने खिंज्जी जान |
\v 3 तुहाड़ा श्रंगार दिखावटी ना हो, मतलब की बाल गुंदणा, कने सोने दे गेहणे, या भाँती-भाँती दे कपड़े पांणा |
\v 4 बल्कि तुहाड़ा लुकया कने गुप्त मनुष्यत्त्व, प्यार कने मने दी दीनता दी अविनाशी सजावटा ने सजया रे, क्योंकि परमेश्वरे दिया नजरा च इसदी बड़ी कीमत हे |
\v 5 कने पराणे जमाने च पबित्र जनानियां बी, जड़ियां परमेश्वरे पर आस रखदियां, कने अपणे आपे जो इसा रीतिया ने ई सजांदियां कने अपणे-अपणे घरे बाले दे अधीन रेंदियां थियां |
\v 6 जियां सारा अब्राहम दे हुक्मा च रेंदी कने तिसयो स्वामी बोलदी थी | अगर तुसां बी भलाई करन कने कुसी बी तरा दे डरे ने डरन नी तां तिसदियां बेटियाँ बणना |
\v 7 तियां ई हे पतियो, तुसां बी अकली ने घरे बालियां ने जिन्दगी कट्टा कने जनानियां जो कमजोर समझी करी तिसदी इज्जत करा, ऐ समझा की असां दोंनो जिन्दगी दे बरदान दे बारिस न, जिसने तुहाड़ियां प्राथना रुकी ना जान |
\s भलाई करणे ने सताब
\p
\v 8 सारे इक मन कने कृपामय कने भाईचारे दा प्यार रखणे बाले, कने दयाबान, कने नम्र बणा |
\v 9 बुराईया दे बदले बुराई मत करा कने ना गाली दे बदले गाली दिया ; इसदे बदले तिना जो आशीष दिया क्योंकि तुसां आशीष दे वारिस होंणे ताईं सदयो गियो न |
\v 10 क्योंकि " जड़ा कोई जिन्दगी दी इच्छा रखदा हे, कने खरे दिन दिखणा चांहदा हे, सैह अपणी जीभा जो बुराई ने, कने अपणे ओठां जो धोखे दियां गल्लां करणे ते रोके |
\v 11 सैह बुराई दा साथ छडे कने भलाई ई करे ; सैह मेल मिलाप जो तोपे, कने तिसदिया कोशिशां च रे |
\v 12 क्योंकि प्रभु दियां अखी धर्मियां पर लग्गी रेंदियां न, कने तिसदे कन्न तिना दिया बिनतिया पर लग्गी रेंदे न, पर प्रभु बुराई करणे बाले ते दूर रेंदा हे |
\v 13 अगर तुसां भलाई करणे च उत्तेजित न तां तुहाड़ी बुराई करणे बाला फिरी कुण हे |
\v 14 अगर तुसां धर्मे दिया बजा ने दुख बी झेलगे तमी धन्य न ; पर तिना दे डराणे ने मत डरा, कने ना ई घबरा,
\v 15 पर मसीह जो प्रभु समझी करी अपणे-अपणे मने च पबित्र समझा, कने जड़ा कोई तुहांजो तुहाड़िया आसा दे बारे च पुच्छे, तां तिसयो जबाब देंणे ताईं हमेशा तेयार रिया, पर प्यारे कने डरे ने ;
\v 16 कने विवेक बी शुद्ध रखा, इस ताईं की जिना गल्लां दे बारे च तुहाड़ी बदनामी होंदी हे तिना दे बारे च सैह, जड़े मसीह च तुहाड़े खरे चाल-चलण दी बेस्ती करदे न, शर्मिंदा होन |
\v 17 क्योंकि अगर परमेश्वरे दी ऐई इच्छा हो की तुहांजो भलाई करणे दिया बजा ने दुख होणे न, ऐ तां बुराई करणे दिया बजा ने दुख झेलणा खरा हे |
\v 18 इस ताईं की मसीह बी, मतलब की अधर्मियाँ ताईं धर्मीऐ पापां दिया बजा ने दुख झेलया, ताकि सांझो परमेश्वरे बाल पुज्जा ; सैह शरीरे भाव ने तां घात किया गिया, पर आत्मा दे भाव ने जिन्दा किता गिया |
\v 19 तिसी च तिनी जाई करी कैदी आत्मा जो बी प्रचार किता |
\v 20 जिना तिस बिते बगते च हुक्म नी मनया जालू परमेश्वरे नूह दे दिना दीकर सबर रखी करी रुकी रिया, कने सैह जहाज बणा दा था, जिदे च बेई करी थोड़े दे लोक मतलब की अठ लोक पांणिऐ ते बची गे |
\v 21 कने तिसी पांणिऐ दा दृष्टान्त बी, मतलब बपतिस्मा, यीशु मसीह दे जिन्दा होणे ने, हुण तुहांजो बचांदा हे ; (इसने शरीरे दिया मैला जो दूर करणे ने दा मतलब नी हे, पर शुद्ध विवेक ने परमेश्वरे दे बशे च होई जाणे ने मतलब हे) |
\v 22 सैह स्वर्गे पर जाई करी परमेश्वरे दे सज्जे पासे जाई करी बेई गिया ; कने स्वर्ग दूत कने अधिकारी कने सामर्थी तिसदे किते गे |
\c 4
\s बदलियो जिन्दगी
\p
\v 1 इस ताईं जियां मसीहे शरीरे च होई के दुख झेले तां तुसां बी तिसा ई मनसा जो हथियारे साईं धारण करी लिया, क्योंकि जिनी शरीरे च दुख झेलया सैह पापां ते छुटी गिया,
\v 2 ताकि ओणे बाले बगते च बाकी बचियो शारीरिक जिन्दगी आदमियां दिया इच्छा दे अनुसार नी, बल्कि परमेश्वरे दिया इच्छा दे अनुसार जिये |
\v 3 क्योंकि होर जातियां दी इच्छा दे अनुसार कम्म करणे, कने लूचापन दियां बुरियां इच्छा, मतवालापन, लिला क्रीड़ा, शराबीपन, सबते बुरा मूर्ति पूजा च असां जड़ा पेहले बगत गवाया हे, सैह ई बतेरा हे |
\v 4 इसने सैह हेरान होंदे न, की तुसां तिना दे भारी लुच्चे पन च तिना दा साथ नी दिंदे, कने इस ताईं सैह बुरा भला बोलदे न |
\v 5 पर तिना तिसयो जड़ा जिन्दयां कने मरयां जो न्याय दिंदा है, लेखा देंणा हे |
\v 6 क्योंकि मरयां जो बी सुसमाचार इसी करिके सुणाया हे, की शरीरे च तां तिना दा आदमियां दे अनुसार न्याय हो, पर आत्मा च सैह परमेश्वरे दे अनुसार जिंदे रेन |
\s परमेश्वरे दे खरे भण्डारी
\p
\v 7 सारियां गल्लां दा अंत तोल्ली ई होणे बाला हे ; इस ताईं संयमी होई के प्राथना ताईं सचेत रिया |
\v 8 सबना खरी गल ऐ हे की इक दूजे ने बड़ा जादा प्यार रखा, क्योंकि प्यार मते पापां जो खतम करी दिंदा हे |
\v 9 बिना कुड़ कुड़ाऐ इक दूजे दी मेहमान नमाजी करा |
\v 10 जिसयो जड़ा बरदान मिलया हे, सैह तिस बरदाने जो परमेश्वरे दे अनुग्रेह दे भले भण्डारियां साईं इक दूजे दिया सेवा च लगा |
\v 11 अगर कोई बोले, तां इयां बोले जियां मन्ना की परमेश्वरे दे वचन न ; अगर कोई सेवा करे, तां तिसा शक्तियाँ ने करे जड़ी परमेश्वर दिंदा हे ; जिसने सारियां गल्लां च यीशु मसीह ने, परमेश्वरे दी महिमा प्रगट हो | महिमा कने सम्राज्य यूगां-यूगां दीकर तिसदी दी ई हे | आमीन |
\s मसीह दे दुखां च हिस्सेदार होणा
\p
\v 12 हे प्यारो जड़ी दुखे साईं अग्ग तुहांजो परखणे ताईं तुसां च लगियो हे, इसा ने ऐ समझी करी हेरान मत होआ की कोई अनोखी गल तुहाड़े पर बीता दी हे |
\v 13 पर जियां-जियां मसीहे दे दुखां च साथी बणदे न, ख़ुशी मना, जिसने तिसदी महिमा प्रगट होंदे बगत तुसां बी खुश कने मग्न होन |
\v 14 फिर अगर मसीहे दे नाऐ ताईं तुहाड़ी निंदा होंदी हे, तां तुसां धन्य न, क्योंकि महिमा दी आत्मा, जड़ी परमेश्वरे दी आत्मा हे, तुहाड़े पर छाया करदी हे |
\v 15 तुहाड़े चे कोई बी आदमी चोर, खुनी या चोर, या बुरे कम्म करणे, या पराये कम्मे च हथ पाणे दिया बजा दुख ना झेले |
\v 16 पर अगर मसीही होणे दिया बजा दुख होए, तां शर्मिंदा ना होए, पर इसा गल्लां ताईं परमेश्वरे दी महिमा गाऐ |
\v 17 क्योंकि सैह बगत आई गिया हे, की पेहले परमेश्वरे दे बन्देयां दा न्याय हो ; कने जालु न्याय दी शुरुआत ई साड़े ते होणी हे तां तिना दा क्या होणां जड़े परमेश्वरे दे सुसमाचारे जो नी मनदे न ?
\v 18 कने "अगर धर्मी आदमी ही मुश्किलां ने उद्धार पांगा, तां भक्ति नी करणे बाले कने पापियाँ दा क्या होणा ? "
\v 19 इस ताईं जड़े परमेश्वरे दिया इच्छा दे अनुसार दुख झेलदे न, सैह भलाई करदे होए, अपणे-अपणे प्राणा जो भरोसे दे काबील सृजनहारे दे हथां च देई दिया |
\c 5
\s प्राचिना कने नवयुवकां जो संदेश
\p
\v 1 तुसां च जड़े प्राचीन न, मैं तिना साईं प्राचीन कने मसीह दे दुखां दा गबाह कने प्रगट होणे बाली महिमा च सहभागी होई करी तिना जो ऐ समझांदा हे |
\v 2 की परमेश्वरे दे इस झुंडे दी, जड़ा तुहाड़े बिच हे, तिसदी रखवाली करा ; कने ऐ कुसी दबाबे च नी पर परमेश्वरे दिया इच्छा दे अनुसार खुशिया ने, कने नीच कमाईया ताईं नी, पर मन लगाई करी करा |
\v 3 जड़े लोग तुहांजो सौंपे गियो न, तिना पर अधिकार मत जता, पर झुंडे ताईं आदर्श बणा |
\v 4 जालु प्रधान रखवाला प्रगट होंगा, तां तुहांजो महिमा दा मुकुट दितया जाणा, जड़ा कदी नी मुर्झांदा |
\v 5 हे नवयुवकों, तुसां बी प्राचीनां दे अधीन रिया, तुसां बी सारे इक दूजे दी सेवा ताईं दीनता ने कमर बनी के लग्गी रिया, क्योंकि "परमेश्वर घमण्डियां दा बिरोध करदा हे, पर दीनां पर अनुग्रेह करदा हे |"
\v 6 इस ताईं परमेश्वरे दे जोरे बाले हथां दे थले दीनता ने रिया |
\v 7 अपणी सारी चिंता तिस पर छडी दिया, क्योंकि तिसयो तुहाड़ा ध्यान हे |
\v 8 सचेत रिया, कने जागदे रिया, क्योंकि तुहाड़ा बिरोधी शेतान हमेशा इसा तोपा च रेंदा हे, की कुसयो फाड़ी के खाई जा |
\v 9 भरोसा च पक्के होईके, कने ऐ समझी करी तिसदी इज्जत करा, की तुहाड़े भाई जड़े इस संसारे च न, इयां ई दुख भुगता दे न |
\v 10 हुण परमेश्वर जड़ा सारे अनुग्रेह दा दाता हे, जिनी तुहांजो मसीहे च अपणी अनंत महिमा ताईं सदया हे, तुहांजो दुख भुगतणे बाद अप्पू ई थोड़ी देरा दे बाद सिद्ध कने स्थिर कने जोरे बाला बणाना हे |
\v 11 तिसदा ई सम्राज्य युगां-युगां दीकर रे | आमीन |
\v 12 मैं सिलवानुस दे हथे, जिसयो मैं भरोसे दे काबील समझदा हे, पूरा लिखी करी तुहांजो समझाया हे कने ऐ गबाई दिती हे की परमेश्वर दा सच्चा अनुग्रेह ऐ ई हे, इसी च ई टिकी रिया |
\v 13 जड़े बेबीलोन च तुहाड़े साईं चुणयो लोक न, सैह कने मेरा पुत्र मरकुस तुहांजो नमश्कार करदे न |
\v 14 प्यारे चुम्बन लेई-लेई करी इक दुज्जे जो नमश्कार करा | तुसां सबना जो जड़े मसीह च न शांति मिलदी रे |
