\id TIT
\ide UTF-8
\rem Copyright Information: Creative Commons Attribution-ShareAlike 4.0 License
\h तीतुस
\toc1 तीतुस
\toc2 तीतुस
\toc3 तीतुस
\mt1 Titus
\mt1 तीतुस
\c 1
\s अभिवादन
\p
\v 1 पौलूस दिया तरफा ते जड़ा परमेश्वरे दा दास कने यीशु मसीह दा प्रेरित हे, परमेश्वरे दे चुणे होए लोकां दे भरोसे, कने भक्ति दे अनुसार हे,
\v 2 तिस अनन्त जिन्दगी दिया आसा पर, जिसदी प्रतिज्ञा परमेश्वरे सनातने ते कितियो हे जड़ा झूठ नी बोली नी सकदा,
\v 3 पर ठिक बगते च अपणे वचना जो तिस प्रचारे ने प्रगट किता, जड़ा साड़े उद्धारकर्ता परमेश्वरे जो आज्ञा दे अनुसार मिंजो सौंपया गिया |
\v 4 तीतुस दे ना जड़ा भरोसे दी सहभागिता दे बिचारे में मेरा सच्चा पुत्र हे: परमेश्वरे पिता कने साड़े उद्धारकर्ता मसीह यीशु ने अनुग्रेह कने शांति मिलदी रे |
\s क्रेते च तीतुस दा कम्म
\p
\v 5 मैं इस ताईं तिजो क्रेते च छडी आया था, ताकि तू बचियाँ गल्लां जो सुधारे, कने मेरे हुक्मा दे अनुसार शेहरे-शेहरे च प्राचीनां जो नियुक्त करे |
\v 6 जड़े निर्दोष कने जिसदी इको ई घरे बाली हो, जिना दे बच्चे विश्वासी होन, कने जिना पर लुचपन कने निरंकुशता दा दोष ना हो |
\v 7 क्योंकि अध्यक्ष जो परमेश्वरे दा भंडारी होणे दिया बजा ने निर्दोष होणा चाईदा ; ना हठी, ना क्रोधी, ना शराबी, ना मार कुटाई बाला, कने ना ई नीच कमाईया दा लालची हो,
\v 8 पर अतिथि सत्कार करणे बाला हो, संयमी, भलाई दा चाणेबाला हो, न्यायी, पबित्र, कने जितेन्द्रिय होणा चाईदा ;
\v 9 कने भरोसे दे काबील वचना पर जड़े धर्मोपदेश दे अनुसार न, टिकी रे ; की खरियाँ शिक्षा ने उपदेश देई सके ; कने बिरोधियां दा मूह बी बंद करी सके |
\v 10 क्योंकि मते लोक निरंकुश, बकवादी कने धोखा देणे बाले न ; खास कर खतना वालयां चे |
\v 11 इना दा मूह बंद करी देणा चाइदा: क्योंकि ऐ लोक नीच कमाईया ताईं गलत गल्लां सिखाई करी लोकां दे घरां दे घर बिगाड़ी दिंदे न |
\v 12 तिना चे ई इको जणे जड़ा तिन दा ई भविष्यद्वक्ता हे बोलया हे, "क्रेती लोक सदा झूठे, दुष्ट पशु, कने आलसी पेटू होंदे न |"
\v 13 ऐ गबाई सच्च हे इस ताईं तिना जो कड़ाई ने चेतावनी दिया कर जिसने सैह भरोसे च पक्के होई जान |
\v 14 कने सैह यहूदियाँ दियां कथा कने कहाणियां पर कने तिना आदमियां दे हुक्मा पर मन न लगान, जड़े सच्च ते भटकी जांदे न |
\v 15 शुद्ध लोकां ताईं सारियां चीजा शुद्ध न, पर अशुद्ध कने अविश्वासियां ताईं कुछ बी शुद्ध नी हे: तिना दी बुद्धी कने विवेक दोनो अशुद्ध न |
\v 16 सैह बोलदे न की असां परमेश्वरे जो जाणदे न, पर अपणे कम्मां ने तिसदा इनकार करदे न ; क्योंकि सैह घृणित कने आज्ञा नी मणने बाले न, कने कुसी बी खरे कम्मां दे काबील नी न |
\c 2
\s आचरण ताईं खरी शिक्षा
\p
\v 1 पर तू ऐ सियाँ गल्लां बोला कर जड़ियां खरे उपदेशां दे काबील न |
\v 2 मतलब की बुड्डे मर्द, सचेत कने गंभीर कने संयमी होन, कने तिना दा भरोसा कने प्यार कने धीरज पक्का हो |
\v 3 कने इयां ई बुड्डी जनानियां दा चाल चलन बी पबित्र लोकां साईं हो, सैह दोष लाणे बालियाँ कने पियक्कड़ नी होन पर खरियां गल्लां सिखाणे बालियाँ होन |
\v 4 ताकि सैह जवान जनानियां जो चेतावनी दिदियां रेन, की अपणे लाड़याँ कने बच्चयां सोगी प्यारे ने रेन ;
\v 5 कने संयमी, पतिव्रता, घरे दा कारोबार करणे बाली, भली कने अपणे-अपणे घरेबालयाँ दे अधीन रेणेबालियां होन, ताकि परमेश्वरे दे बचने दी निंदा नि होई सके |
\v 6 इयां ई जवान मर्दां जो बी समझाया कर, की संयमी रेन |
\v 7 सारियां गल्लां च अपणे आपे जो भले कम्मा दा नमूना बणा: तेरे उपदेशां च सफाई, गंभीरता,
\v 8 कने ऐ सी खराई होणी चाईदी, की कोई बी तिसयो बुरा ना बोली सके, जिसने बिरोधी साड़े पर दोष लाणे दा कोई बी मौका ना पाई के शर्मिंदा हो |
\v 9 दासां जो समझा की अपणे-अपणे मालिकां दे अधीन रे, कने सारियां गल्लां च अपणे मालिकां जो खुश रख, कने पलटी के जवाब मत दे ;
\v 10 चोरी चलाकी ना करन, पर सारी तरफा ते पुरे विश्वासी निकलन, की सैह सारियां गल्लां च साड़े उद्धार करणे बाले परमेश्वरे दे उपदेशां जो शोभा देन |
\v 11 क्योंकि परमेश्वरे दा अनुग्रेह प्रगट हे, जड़ा सारयां आदमियाँ दे उद्धारे दी बजा हे |
\v 12 कने सांझो समझदा हे, की असां अभक्ति कने संसार इछां ते मने जो फेरी के इस युगे च संयम कने धर्म कने भक्तिया ने जिन्दगी बडन ;
\v 13 कने तिस धन्य आसा दी मतलब अपणे महान परमेश्वर कने उद्धारकर्ता यीशु मसीह दी महिमा दे प्रगट होणे दा इंतजार करदे रिया |
\v 14 जिनी अपणे आपे जो साड़े ताईं दितया हे की सांझो हर पापे ते छुड़ाई ले, कने शुद्ध करिके अपणे ताईं इको ऐ सी जाति बणा जड़ी खरे-खरे कम्मां च लगयो रेन |
\v 15 पूरे अधिकारे ने गल्लां बोल कने समझा कने सिखांदा रे: जिसने कोई बी तिजो तुच्छ ना समझै |
\c 3
\s मसीही चाल चलण
\p
\v 1 लोकां जो याद दिला, की हाकिमां कने अधिकारियां दे अधीन रेन, कने तिना दी गल्ल मनन, कने हर इको खरी गल्लां ताईं तैयार रेन,
\v 2 कुसी जो बी बदनाम ना करन, झगड़े ना करन, पर नरम स्वभावे दे होन, कने सारे लोकां ने बड़े प्यारे ने रेन |
\v 3 क्योंकि असां बी पेहेले बेअकले, कने गल्ल नी मनणे बाले, कने भ्रम च पियो, कने केई तरां दियां इछां, सुखे दियां चीजा दे दास थे, कने बैरभाव, कने नफरत करणे च जिन्दगी कटदे थे, कने घृणित थे, कने इको दूजे ने बैर रखदे थे |
\v 4 पर जालू सांझो पर साड़े उद्धारकर्ता परमेश्वरे दी कृपा होई, कने आदमियां पर तिसदी प्रीति प्रगत होई |
\v 5 तां तिनी साड़ा उद्धार किता, कने धर्मे दे कम्मा दिया बजा ने नी, जड़े असां अपु किते, पर अपणी दया दे अनुसार, नोऐ जन्मे दे नोंणे ने, कने पबित्र आत्मा ने सांझो नोआ बणाणे ने हे |
\v 6 जिसयो तिनी साड़े उद्धारकर्ता यीशु मसीह दी तरफा ते सांझो दितया |
\v 7 जिसने असां तिसदे अनुग्रेह ने धर्मी बणी के, अनन्त जिन्दगी दिया आसा दे अनुसार वारिस बणे |
\v 8 ऐ गल्ल सच्ची हे, कने मैं बी एई चाहंदा हे, की तू इना गल्लां दे बारे च पका बोले इस ताईं की जिना परमेश्वरे पर यकीन रखया हे, सैह खरे-खरे कम्मां च लगयो रेंणे ध्यान रखन: ऐ गल्लां खरियां कने आदमियाँ दे फायदे दियां न |
\v 9 पर मुर्खता दी लड़ाईयां, कने वंशावलियां, कने बैर बिरोध, कने तिना लड़ाईयां ने बची के रे, जड़ियां व्यवस्था दे बारे च न, क्योंकि ऐ निष्फल कने बेकार न |
\v 10 कुसी पाखंडियो जो इको दो बरी समझाईके तिसते दूर होई जा |
\v 11 ऐ मन्नी लै की ऐसा आदमी भटकी गिया हे, कने अपणे आपे जो दोषी बणाइ करी पाप करदा रैंदा हे |
\v 12 जालू मैं तेरे बाल अरतिमास कने तुखिकुस जो भेजगा, तालू तू मेरे बाल निकुपुलिस औणे दी कोशिश करयां, क्योंकि मैं तिथू ई सर्दियां कटणे दा सोचियो हे |
\v 13 जेनास व्यवस्थापक कने अप्पुलोस जो कोशिश करीके अग्गे पुजाई दे, कने दिख, की तिना जो कुसी बी चीजा दी कमी ना हो |
\v 14 कने साड़े लोक बी जरूरतां जो पूरा करणे खरयाँ कम्मां च लगणा सिखन ताकि सैह कदी बी निष्फल ना होन |
\v 15 मेरे सारे साथियां दा तिजो नमस्कार कने जड़े भरोसे दिया बजा ने सान्झो ने प्यार रखदे न, तिना जो नमस्कार | तुसां सारयां पर अनुग्रेह होंदा रै |
