\id 2PE
\ide UTF-8
\rem Copyright Information: Creative Commons Attribution-ShareAlike 4.0 License
\h 2 पतरस
\toc1 2 पतरस
\toc2 2 पतरस
\toc3 2 पतरस
\mt1 2 Peter
\mt1 2 पतरस
\c 1
\s अभिवादन
\p
\v 1 शमौन पतरसे दिया तरफा ते, जड़ा साड़े यीशु मसीहे दा दास कने प्रेरित हे, तिना लोकां दे नां जिना साड़े परमेश्वर कने उद्धारकर्ता यीशु मसीहे दिया धार्मिकता ने साड़े साईं भरोसा पाया हे |
\v 2 परमेश्वरे दे कने साड़े प्रभु यीशु मसीह दिया पछाणा ने तुहांजो बड़ी जादा अनुग्रेह कने शांति च मिलदी जा |
\s ईश्वरीय बुलाहट कने चुणना
\p
\v 3 क्योंकि तिसदे ईश्वरीय शक्तिया ने सारा कुछ जड़ा जिन्दगी कने भक्तिया ने तालूक रखदा हे, सांझो तिसदी ई पछाणा ने दितया हे, जिनी सांझो अपणी ई महिमा कने सदगुण दे अनुसार सदया हे |
\v 4 जिना ने तिनी सांझो किमती कने बड़ियाँ प्रतिज्ञां दितियां न: ताकि तुसां इना ने संसारे दियां बुरियां इच्छां दिया सड़ाहटा ते छुट्टी करी, ईश्वरीय स्वभावे दे सहभागी बणी जा |
\v 5 इसा बजा ने तुसां सारी कोशिश करीके, अपणे भरोसे पर सदगुण, कने सदगुणा पर समझ,
\v 6 समझा पर संयम, कने संयम पर धीरज, कने धीरजे पर भक्ति |
\v 7 कने भक्तिया पर भाईचारे दी प्रीती, कने भाईचारे दिया प्रीतिया पर प्यार बदादें जा |
\v 8 क्योंकि अगर ऐ गल्लां तुसां च हुण बी रेंगियां, कने बददियां जान तां तुहांजो साड़े यीशु मसीहे जो पछाणने च निक्कमे कने निष्फल नी होंणा देंणा |
\v 9 क्योंकि जिदे च ऐ गल्लां नी न, सैह अन्ना हे, कने तिसयो धुन्दला दुसदा हे, कने अपणे पिछले पापां ने नोई के शुद्ध होंणा भुली बेठया हे |
\v 10 इस बजा ने हे भाइयो, अपणे अप्पू जो सिद्ध करणे दी कोशिश करदे रिया, क्योंकि अगर ऐसा करगे तां कदी बी ठोकर नी खांगे ;
\v 11 कने इसा रीतिया ने तुसां साड़े प्रभु कने उद्धारकर्ता यिशु मसीह दे अनन्त राज्य च बड़े इज्जता ने प्रवेश करी सकणा |
\s पतरस दा आखरी बगत
\p
\v 12 इस ताईं अगर तुहांजो ऐ गल्लां पता न, कने जड़ा सच्च दा बचन तुहांजो मिलया हे, तिना च हमेशा बणयो रेंदे न, तमी मैं तुहांजो इना गल्लां दी याद कराणे ताईं हमेशा तैयार रैंगा |
\v 13 कने मैं अपणे ताईं ऐ ठिक समझदा हे, की जालु दीकर मैं इस डेरे च हे, तालू दीकर तुहांजो याद कराई करी उभारदा रेंगा |
\v 14 क्योंकि मिंजो पता हे की मसीह दे बचन दे अनुसार मेरे डेरे दे खत्म होणे दा बगत तोल्ली ओणे बाला हे |
\v 15 इसताईं मैं ऐसी कोशिश करगा, की मेरे जाणे दे बाद तुसां इना गल्लां जो हमेशा याद रखणा हे |
\s मसीह दी महिमा जो आखी दिखयो गबाह
\p
\v 16 क्योंकि जालु असां तुहांजो साड़े प्रभु यीशु मसीह दी सामर्थ्य कने औणे दा समाचार दिता था, तां सैह कोई चलाकिया ने बणाइयां कहाणियां दा अनुकरण करिके नी किता था |
\v 17 की तिसयो परमेश्वर पिता ते इज्जत, कने महिमा मिल्ली, जालू तिस प्रतापमय महिमा ते अबाज आई, "ऐ मेरा प्यारा पुत्र हे, जिसते मैं खुश हे |"
\v 18 कने जालू असां तिसदे सोगी पबित्र पहाड़े पर थे, तां स्वर्गे ते ऐई अबाज सुणी |
\v 19 कने साड़े बाल जड़ा भविष्यद्वक्ताआं दा बचन हे, सैह इसा घटना ने पक्का होया हे कने तुसां ऐ खरा करदे न, की जड़ा ऐ समझी करी तिदे के ध्यान करदे न, की सैह इक दिय्या हे, जड़ा नेहरे बालिया जगा च तालू दीकर लौओ दिंदा रेंदा हे जालू दीकर ब्याग ना होई जा |
\v 20 पर इसते पेहले ऐ समझी लिया की कोई बी भविष्यवाणी कुसी दी अपणिया बिचारदारा दे आधार पर पूरी नी होंदी |
\v 21 क्योंकि कोई बी भविष्यवाणी आदमियां दिया मरजिया ने कदी नी होई पर भक्त जण पबित्र आत्मा दे जरिये परमेश्वरे दिया तरफा ते बोलदे न |
\c 2
\s झूठे शिक्षक
\p
\v 1 जियां तिना लोकां च झूठे भविष्यवक्ता थे, तियां ई तुहाड़े चे बी झूठे उपदेशक होणे, जिना खत्म करणे बाले पाखण्ड दा लुकी-लुकी के उदघाटन करणा, कने तिस मालिके दा तिना इनकार करणा जिनी तिना जो खरीदी लिया हे, कने अपणे आपे जो तोल्ली ई विनाशे च पाई देणा हे |
\v 2 मतयां तिना साईं लुचपन करणा, जिना दिया बजा ने सच्च दे रस्ते दी बुराई होणी हे |
\v 3 तिना अपणे फायदे ताईं गल्लां बणाइ करी तुहांजो अपणे फायदे ताईं इसतेमाल करणा, कने तिनो पर जड़ा सजा दा हुक्म पेहले ते होई गिया हे, तिदे ओंणे हुण जादा देर हुण देर नी हे, कने दा खात्मा टलदा नी हे |
\v 4 क्योंकि जालु परमेश्वरे तिना स्वर्गदूतां जो नी छडया जिना पाप नी किता, कने तिना जो नरके च भेजी के नेहरे कुंडे च पाइ दिता, ताकि सैह न्याय दे दिने दीकर बन्दी रेन |
\v 5 कने पेहले युगे दे संसारे जो बी नी छडया, बल्कि भक्तिहीन संसारे पर महा जलप्रलय भेजी करी धर्मे दे प्रचारक नूह समेत अठां लोकां जो बचाई लिया |
\v 6 कने सदोम कने अमोरा दे शेहरां जो ऐसी सजा दिती, की तिना जो भस्म करिके धूड़ी च मिलाई दिता ताकि सैह औणे बाले भक्तिहीन लोकां ताईं शिक्षा दा इक उदाहरण बणन |
\v 7 कने धर्मी लूत जो जड़ा अधर्मियाँ दे बुरे चाल चलण ने बड़ा दुखी था तिसयो छुटकारा दिता |
\v 8 क्योंकि सैह धर्मी तिना दे बिच रेई करी, कने तिना दे अधर्मे दे कम्मा जो दिखी करी, कने सुणी-सुणी करी, रोज ई अपणे सच्चे मने जो दुखी करदा था |
\v 9 तां प्रभु भक्तां जो परीक्षा ते कडणा कने अधर्मियाँ जो न्याय दे दिने दीकर सजा दिया हालता च रखणा बी जाणदा हे |
\v 10 खास कर की तिना जो जड़े बुरियां इच्छां दे पिच्छे शरीरे दे अनुसार चलदे न, कने प्रभु जो बुरा समझदे न सै ढीठ, जिदी न, कने उच्चे पदां बालयाँ जो बुरा भला बोलणे ते नी डरदे न |
\v 11 तांमी स्वर्गदूत जड़े शक्तियाँ कने सामर्थ्य च तिना ते बड्डे न, प्रभु दे सामणे तिना जो बुरा भला बोली के दोष नी लांदे न |
\v 12 पर ऐ लोग बेअकले जानवरां साईं न, जड़े पकड़ने कने खत्म करणे ताईं पैदा होयो न ; कने जिना गल्लां जो जाणदे ई नी न, तिना दे बारे च होरनी जो बुरा भला बोलदे न, तिना अपणी सड़ाहटा च अप्पू ई सड़ी जाणा हे |
\v 13 होरनी दा बुरा करणे दे बदले तिना दा ई बुरा होई जाणा | तिना जो दिने दोपैरा भोग विलास करणा खरा लगदा हे | ऐ कलंक कने दोष हे ; जालु सैह तुहाड़े सोगी खांदे पींदे न, तां अपणी तरफा ते प्यारे ने भोग विलास करदे न |
\v 14 तिना दिया अखी च व्यभिचार बसया हे, कने सैह पाप कितयो बगैर रुकी नी सकदे | सैह चंचल मनां बालयाँ जो बहलाई कने फुसलाई लेंदे न ; तिना दे मना जो लालच करणे दा आदत होई गिया हे, सैह संताप दी ओलाद हे |
\v 15 सैह सिधे रस्ते जो छडी करी भटकी गियो न, कने बओर दे पुत्र बिलामे दे रस्ते पर चली पियो न ; जिनी अधर्मे दी मजदूरी जो प्यारा समझया ;
\v 16 पर तिसदे अपराधे दे बारे च उलाहना दितया हे, एथू दीकर की अबोल गदहीऐ आदमियां दिया बोलिया ने तिस भविष्यद्वक्ता जो तिसदे बावलेपने ते रोकया |
\v 17 ऐ लोक सुके खु, कने तूफाना ने उड़ायो बदल न, तिना ताईं अनन्त नेहरे ठेहराया गिया हे |
\v 18 सैह बेकार च घमंडे बालियां गल्लां करीके लुचपने बाले कम्मां ने, तिना लोकां जो शारीरिक इच्छां च फंसाई लेंदे न, जड़े भटके होयां चे हल्लै निकला दे ई न |
\v 19 सैह तिना जो अजाद करणे दी प्रतिज्ञा तां करदे न, पर अप्पू ई सड़ाहटा दे दास न ; क्योंकि जड़ा आदमी जिसते हरी जांदा हे, सैह तिसदा दास बणी जांदा हे |
\v 20 जालु सैह प्रभु कने उद्धारकर्ता यीशु मसीहे दिया पेहचाना ने संसारे दियां हर तरा दियां बुरियां गल्लां ते बची निकलदे न, कने फिरी तिना च फसी के हारी गे, तां तिना दी पिछली हालत पेहले ते बी बुरी होई जांदी हे |
\v 21 क्योंकि धर्मे दे रस्ते जो नी जाणना ई तिना ताईं इसते खरा होंदा, की तिसयो जाणी करी, तिस पबित्र आज्ञा ते फिरी जांदे, जड़ी तिना जो दितियो थी | तिना पर ऐ कहावत ठिक बोंदी हे,
\v 22 की कुत्ता अपणिया छांटा ताईं कने नुआइयो सूरणी किचड़ च लोटणे ताईं फिरी चिकड़े च लम्बोणे ताईं चली जांदी हे |
\c 3
\s प्रभु दे ओंणे दा दिन
\p
\v 1 हे प्यारो, हुण मैं तुहांजो ऐ दूजी पत्री लिखदा हे, कने दोनो च याद दिलाई करी तुहाड़े शुद्ध मना जो उभारदा हे,
\v 2 की तुसां तिना गल्लां जो जड़ियां पबित्र भविष्यद्वक्तां पेहले ई बोलियाँ न कने प्रभु कने उद्धारकर्ता दे तिस हुक्म जो याद करा, जड़ा तुहाड़े प्रेरितां दितया था |
\v 3 कने ऐ पेहले जाणी लिया, की आखरी दिनां च हंसी मजाक करणे बालयां ओणा, जिना मरजिया ने ई चलणा हे |
\v 4 कने बोलणा, "तिसदे औणे दी प्रतिज्ञा कुथु गेई ? क्योंकि जालु ते बाप दादे सोई गियो न, सारा कुछ तियां ई हे जियां संसारे दे शुरु च था ? "
\v 5 सैह तां जाणी बुझी करी भुली गियो न, की परमेश्वरे दे वचना ने अम्बर पराणे जमाने ते विद्यमान हे कने धरती बी पांणिऐ ने बणी कने पांणिऐ च टिकियो हे |
\v 6 इसा बजा ने तिस बगते दा युग जल्ले च डुबी करी खतम होई गिया |
\v 7 पर हुणे बगते दे अम्बर कने धरती तिसी बचने इसी ताईं रखयो न, की बादे च फुके जान ; कने ऐ भक्तिहीन आदमियां दे न्याय कने खत्म होणे दे दिने दीकर इयां ई रेणे न |
\v 8 हे प्यारो, ऐ गल तुहाड़े ते लुकियो नी रे, की प्रभु ताईं इक दिन हजार सालां दे बराबर हे, कने हजार साल इक दिने दे बराबर न |
\v 9 प्रभु अपणी प्रतिज्ञा दे बारे च देर नी करदा, जदेयी देर कितणे लोक समझदे न ; पर तुहाड़े बारे च धीरज रखदा हे, कने नी चांहदा की, कोई खतम हो, सारयां जो मन बदलने दा मौका मिल्ले |
\v 10 पर प्रभुऐ दा दिन चोरे साईं आई जाणा, तिस दिने अम्बरे च बड़ी अबाज कने हलचल होणी, कने तत्वां बड़ी भरी गर्म होई करी पिघली जाणा, कने धरती कने तिसदे कम्म फकुई जाणे |
\v 11 ऐ सारी चीजा इसा रीतिया ने पिघलने बालियां न, तां तुहांजो पबित्र चाल-चलण कने भक्तिया च कदेऐ आदमी होणा चाईदा,
\v 12 कने परमेश्वरे दे तिस दिने दा इंतजार कियां करणा चाईदा कने तिसदे तोल्ली औणे ताईं कदेई कोशिश करणी चाईदी, जिसा बजा ने अम्बर अग्गी ने पिघली जांगे, कने अम्बरे दे गण बड़े भरी गर्म होई के गली जांगे |
\v 13 पर तिसदी प्रतिज्ञा दे अनुसार असां इक नोई धरती कने नोऐ अम्बरे दी आस दिखदे न जिना च धार्मिकता बास करणा हे |
\s जागदे कने तेयार रिया
\p
\v 14 इस ताईं हे प्यारो, जियां तुसां इना गल्लां दी आस करदे न, तां कोशिश करा की तुसां शांतिया ने तिसदे सामणे निष्कलंक कने निर्दोष होन |
\v 15 कने साड़े प्रभु दे धीरजे दा उद्धार समझा, कने जियां साड़े प्यारे भाई पौलुसे बी तिस ज्ञाने दे अनुसार जड़ा तीसयो मिल्ला, तुहांजो लिखया हे |
\v 16 तियां ई तिनी अपणी सारियां पत्रियां च बी इना गल्लां दी चर्चा कितियो हे, जिना चे कितणियां गल्लां ऐ सिया न जिना जो समझणा बड़ा मुशकिल हे, कने अनपढ कने चंचल लोक तिना दे अरथां जो बी पबित्र शास्त्रां दियां बाकियां गल्लां साईं खिची तणी के अपणे नाशे दी बजा बणांदे न |
\v 17 इस ताईं हे भाइयो, तुसां इना गल्लां जो पेहले ते ई जाणी के चौकस रिया, ताकि अधर्मियाँ दे हत्थां च फंसी के अपणी स्थिरता जो गबाई ना देन |
\v 18 पर साड़े प्रभु, कने उद्धारकर्ता यीशु मसीह दे अनुग्रेह कने पछाणा च अग्गे बढ़दे जा | तिसदी महिमा हुण भी हो, कने यूगां-यूगां होंदी रे | आमीन |
