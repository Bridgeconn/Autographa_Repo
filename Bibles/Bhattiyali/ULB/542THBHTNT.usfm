\id 2TH
\ide UTF-8
\rem Copyright Information: Creative Commons Attribution-ShareAlike 4.0 License
\h 2 थिस्सलुनीकियों
\toc1 2 थिस्सलुनीकियों
\toc2 2 थिस्सलुनीकियों
\toc3 2 थिस्सलुनीकियों
\mt1 2 Thessalonians
\mt1 2 थिस्सलुनीकियों
\c 1
\s अभिवादन
\p
\v 1 पौलुस कने सिलवानुस कने तिमुथियुस दिया तरफा ते थिस्स्लुनीकियां दी कलीसिया दे ना, जेड़े साड़े पिता परमेश्वर कने प्रभु यीशु मसीह च हेन :
\v 2 साड़े पिता परमेश्वर कने प्रभु यीशु मसीह ते तुहान्जो अनुग्रेह कने शांति मिलदी रे |
\s इन्साफ दा दिन
\p
\v 3 हे भाईयो, तुहाड़े बारे च सांझो हमेशा परमेश्वरे दा धन्यवाद करणा चाईदा, कने ऐ ठिक भी है, इस ताईं की तुहाड़ा भरोसा बददा जा दा हे, कने तुसां सारयां दा प्यार बी अप्पू चे बददा जा दा हे |
\v 4 एथू दीकर की असां अप्पू परमेश्वर दी कलीसिया च तुहाड़े बारे च घमंड करदे न, की तुसां जितणियां लड़ाईयां कने दुख सेहन कीते न, तिस बिच तुहाड़ा सबर कने भरोसा सामणे ओंदा हे |
\v 5 ऐ परमेश्वरे दे सच्चे न्याय दा साफ प्रमाण है ; की तुसां परमेश्वरे दे राज्य दे काबील बणन, जिसदे ताईं तुसां दुख भी झेलदे न |
\v 6 क्योंकि परमेश्वरे दे सामने ऐई इन्साफ हे, की जेड़े तुहान्जो दुख दिंदे न, तिना जो बदले च दुख मत दिया |
\v 7 कने तुहान्जो, जिना जो दुख होंदा हे, साड़े सोगी चैन मिल्ले ; तिस वेले जालू प्रभु यीशुऐ अपणे शक्तिशाली दूतां सोगी, धधगती होई अग्गी च स्वर्गे ते प्रगट होंणा |
\v 8 कने होर जड़े परमेश्वरे जो नी पछेणदे, कने जड़े साड़े यीशु दे सुसमाचारे जो नी मनदे तिना ते बलदा लेंणा |
\v 9 तिना प्रभु दे सामणे ते, कने तिसदी शक्ति दे तेज ते दूर होइके अनन्त विनाशे दी सजा मिलणी |
\v 10 ऐ तिस दिन होणा, जालु सैह अपणे पबित्र लोकां च महिमा पांणे, कने सारे भरोसा करणे बालयां च हेरानी दी बजा बणने ताईं ओणा हे | क्योंकि तुसां साड़ी गबाइया पर भरोसा किता |
\v 11 इस ताईं असां तुहाड़े ताईं रोज प्राथना बी करदे न, की साड़ा परमेश्वर तुहान्जो इसा बुलाहटा दे काबील समझे, कने भलाई दी हर इच्छा, कने भरोसे दे हर इको कम्मां जो सामर्थ्य ने पूरा करे |
\v 12 ताकि साड़े प्रभु यीशु मसीह दे अनुग्रेह दे अनुसार साड़े प्रभु यीशु दा ना तुसां च महिमा पा, कने तुसां तिदे च |
\c 2
\s पाप दा मर्द मतलब की बिनाश दा पुत्र
\p
\v 1 हे भाइयो, असां प्रभु दे ओणे कने, तिसदे नेड़े किठे होणे दे बारे च तुसां ने विनती करदे न |
\v 2 की कुसी आत्मा, या बचन, या पत्री दे जरिये की मन्ना सै साड़िया तरफा ते हो, कने ऐ समझी करी की प्रभु दा दिन आई रिया हे, कने तुहाड़ा मन इकदम अस्थिर ना होइ जा ; कने तुसां घबरा मत |
\v 3 कुसी भी तरीके ने कुसी बी धोखे च मत ओंदे, क्योंकि सैह दिन तालू दीकर नी ओणा हे जालू दीकर धर्मे जो त्यागी नी दिंगे, कने सैह पापे दा आदमी मतलब विनाशे दा पुत्र प्रगट नी होंगा |
\v 4 जड़ा बिरोध करदा है, कने हर इकी ने जड़ा परमेश्वर, या जिसयो पूज्य बोलदे न, अपणे आपे जो बड्डा दसदा हे, एथू दीकर की परमेश्वर दे मंदरे च बेईके आपु जो परमेश्वर दसदा हे |
\v 5 क्या तुहान्जो याद नी है, जालु मैं तुहाड़े एथू था, ताँ तुहान्जो ने ऐ गल्लां बोलदा था ?
\v 6 कने हुण तुसां तिसा चीजा जो जाणदे न, जड़ी तिसयो रोका दी हे, की सैह अपणे बगते च प्रगट हो |
\v 7 क्योंकि पाप दा भेद अजे बी कम्म करदा हे, पर हुण रोकणे बाला हे, कने जालू दीकर सैह दूर नी होई जांगा तिन्नी इसयो रोकी रखणा |
\v 8 तालू सै अधर्मी प्रगट होणा, कने यीशु मसीहे तिसयो अपणी मुंऐ दिया फूका ने मारी देणा, कने अपणे आगमन दे तेज भस्म करी देणा |
\v 9 तिस अधर्मिये दा ओणा शेतान े दे कम्मां दे अनुसार हर तरा दी झूठी सामर्थ्य, कने निशाण, कने अनोखे सोगी |
\v 10 कने खत्म होणे बालयां ताईं अधर्म दे सारे तरा दे धोखे सोगी होणा ; क्योंकि तिना सच्चाई दे प्यार जो नी अपनाया, जिसने तिना दा उद्धार होणा था |
\v 11 इसी बजा ने परमेश्वरे तिना च इको भटकाणे बाली शक्ति जो भेजणा ताकि सैह झूठे दी प्रतीति करन |
\v 12 कने जितणे लोक सच्च दी प्रतीति नी करदे न, कने अधर्मे ने खुश होंदे न, सबना जो सजा मिल्ले |
\s पक्के बणी रिया
\p
\v 13 हे भाईयो, कने प्रभु दे प्यारे लोको, सांजो हमेशा प्रभु अग्गे तुहाड़े बारे च हमेशा धन्यवाद करदे रेणा चाईदा, की परमेश्वरे शुरू ते तुहान्जो चुणी लिया हे, की आत्मा ने पबित्र बणिके, कने सच्च दी प्रतीति करिके उद्धार मिल्ले |
\v 14 जिस ताईं तिन्नी तुहान्जो साड़े सुसमाचारे ने सदया, की तुसां साड़े प्रभु यीशु मसीह दी महिमा पाई सकन |
\v 15 इस ताईं हे भाईयो, टिकी रिया ; कने जड़ियां गल्लां तुसां साड़े ते क्या बचना, क्या ने सिखियाँ, तिना जो पकड़ी रेनयो |
\v 16 साड़ा प्रभु यीशु मसीह अप्पू ई, कने साड़ा परमेश्वर पिता जिनी सांझो ने प्यार रखया, कने अनुग्रेह ने अनंत शांति कने बड़ी आस दिती हे |
\v 17 तुहाड़े मनां च शांति दे, कने तुहान्जो हर इको खरे कम्मां च, कने वचना च पक्का करे |
\c 3
\s प्राथना करणे दा अनुरोध
\p
\v 1 आखिर च मेरे भाइयो, साड़े ताईं प्राथना करा की, प्रभु दे वचन जल्दी ते जल्दी फैलन, कने महिमा मिल्ले, जिया तुहाड़े बिच होया |
\v 2 कने असां टेढे कने बुरे लोकां ते बची के रेन क्योंकि हर कुसी पर भरोसा नी |
\v 3 पर प्रभु सच्चा है ; सै तुहान्जो मजबूत कने टिकाई रखणा हे: कने तिस दुष्टे ते तुहान्जो बचांगा |
\v 4 सांझो प्रभु च तुहाड़े पर पूरा भरोसा हे, जड़ा-जड़ा हुक्म असां तुहान्जो दिंदे न, तिना जो तुसां मनदे न, कने मनदे बी रेंणा |
\v 5 परमेश्वर दे प्यार कने मसीह दे सबर पासे प्रभु तुहाड़े मने दी अगुवाई करे |
\s कम्म करणे दी जिम्मेदारी
\p
\v 6 हे भाइयो, असां तुहान्जो अपणे प्रभु मसीह दी तरफा ते हुक्म दिंदे न ; की हर इको ऐसे भाईऐ दा साथ छडी दिया जड़े गलत चाल चले, कने जड़ी शिक्षा सांझो ते लेई तिसा पर नी चले |
\v 7 क्योंकि तुसां अप्पु ई जाणदे न, की कियां साड़े साईं चाल चलणी चाईदी ; क्योंकि असां तुहाड़े बिच गलत चाल नी चल्ले |
\v 8 कने कुसी दी रोटि मुफ्त नी खादी, पर दिन रात मेहनत कने तकलिफा ने रात दिन धन्धा करदे थे, जिसने तुसां पर बोझ ना पोऐ |
\v 9 ऐ नी, कि सांझो अधिकार नी ; पर इस ताईं की अपणे आपे जो तुहाड़े ताईं आदर्श बणाई सकन, जिसने तुसां साड़े साईं चाल चलन |
\v 10 कने जालू असां तुहाड़े एथू थे, ताँ तालू भी तुहान्जो ऐई हुक्म दिंदे थे, की अगर कोई कम्म नी करणा चाहंदा, तिसयो खाणां बी ना मिल्ले |
\v 11 असां सुणदे न, की कितणे ई लोक तुहाड़े बिच गलत कम्म करदे न ; कने कोई कम्म नी करदे न, कने होरनी दे कम्मा च हथ पांदे न |
\v 12 ऐसे लोकां जो असां प्रभु यीशु मसीह च समझांदे कने हुक्म दिंदे न, की चुपचाप अपणा कम्म करिके अपनी रोटि खा |
\v 13 कने तुसां हे भाइयो, भलाई करणे च हिम्मत मत छडा |
\v 14 अगर कोई साड़िया इसा पत्रिया दी गल्लां जो नी मन्ने, तां तिस पर नज़र रखा, कने तिसदी संगती छडी दिया, जिसने सैह शर्मिंदा हो |
\v 15 तमी तिसयो दुश्मन मत समझा पर भाई समझी करी समझा |
\v 16 हुण प्रभु जड़ा शांति दा दाता हे अप्पू ई तुहान्जो हमेशा कने सारी तरा ने शांति दे: प्रभु तुसां सबना सोगी रे |
\v 17 मैं पौलुस अपणे हथे ने नमस्कार लिखदा है ; हर पत्री च मेरा ऐई निशाण हे ; मैं इयां ई लिखदा हे |
\v 18 साड़े प्रभु यीशु मसीह दा अनुग्रेह तुसां सबना पर होंदा रे |
