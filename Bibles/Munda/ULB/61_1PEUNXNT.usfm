\id 1PE
\ide UTF-8
\rem Copyright Information Creative Commons Attribution ShareAlike 4.0 License
\h 1 ପାତରାସ
\toc1 ପାତରାସ ରାଃ ପାହିଲା ଚିଠି
\toc2 1 ପାତରାସ
\toc3 1 ପାତରାସ
\mt1 The First Epistle General of Peter
\mt1 ପାତରାସ ରାଃ ପାହିଲା ଚିଠି
\c 1
\p
\v 1 ଆଡୋଃ ପାଡ଼େତେ ଅକନିଃ ୟୀଶୁ ମାସୀହରାଃ ପ୍ରେରିତ ତାନିଃ, ଏନ ପାର୍ଦେଶୀ କୋୱାଃ ନୁତୁମ, ଅକନ କୋ ପାନ୍ତୁସ, ଗାଲିତିୟା, କାପୁଦୁକିୟା, ଆସିୟା, ଆଡୋଃ ବିଥୁନିୟାରେ ଛିତି ଛାନ୍ଦ ହୋଇକେତେ ତାଇନୋଃ ତାଇକେନାକୋ।
\v 2 ଆଡୋଃ ପାରମେଶ୍ଵର ଆପୁ ଆଃ ଭାବିଷ୍ୟସେଣା ଲେକାତେ, ଆତ୍ମାରାଃ ପାବିତାର ରିକା ହରାଏତେ ଆନାଚୁ ମାନାତିଙ୍ଗ ନାଗିନ ଆଡୋଃ ୟୀଶୁ ମାସୀହରାଃ ମାୟୋମକେ ଛିଡ଼କାଅ ଲାଗିନ ସାଲାକାନ କାନାକ। ଆପେକେ ଥିମବା ଗି ଆନୁଗ୍ରାହା ହାର ଜୀଉସୁକୁ ନାମୋଃଚା।
\v 3 ଆବୁୱାଃ ପ୍ରଭୁ ୟୀଶୁ ମାସୀହ ରାଃ ପାରମେଶ୍ଵର ଆଡୋଃ ଆପୁ କେ ଧାନ୍ୟାବାଦ ଏମାଇପେ, ଅକୋଏ ୟୀଶୁ ମାସୀହ କେ ଗୋଜେକାନ ଏତେ ଜୀବିନିରିଦ ହରାଏତେ, ଆଜାଃ ମାରାଙ୍ଗ ଦାୟା ଏତେ ଆବୁକେ ଜିନିଦ ଆଶ୍ରା ଲାଗିନ ନାୱା ଜାନାମ ଏମକାଦାଏ,
\v 4 ଆର୍ଥାତ ମିୟାଃ କାନାଷ୍ଟତେୟାଃ ଆଡୋଃ ଫାର୍ଚି ହାର କା ଗୋସୋ ତେୟାଃ ଆପେୟାଃ ଲାଗିନ ସିର୍ମାଦିଶୁମ ରେ ମାଣ୍ତାଅକାନା;
\v 5 ଇନକୁ କେ ପାରମେଶ୍ଵର ରାଃ ପେଡ଼େଏ ବିଶ୍ୱାସ ହରାଏତେ ଏନ ଉଦ୍ଧାର ଲାଗିନତେ ହର କାଃ କୋୱାଏ, ଅକନାଃ ହିଜୁଃ ସାମାୟ ରେ ନେଲୋଗା, ରିକାଅଃ ତାନା।
\v 6 ନେୟା ଲାଗିନ୍ତେ, ଆପେ ରାଶିକା ୱାପେ, ଏଣ୍ଡେ ହ ନେୟା ତାନାଃ, ଚି କୁଛ ଦିନ ଲାଗିନ ରାକାମ ରାଃ ପାରୀକ୍ଷା କୋରାଃ ଲାଗିନ୍ତେ ଦୁକୁ ରେପେ ମେନାପେୟା;
\v 7 ଆଡୋଃ ନେୟା ନେୟାମେନ୍ତେ ତାନାଃ ଚି ଆପେୟାଃ ପାର୍ଖାଅକାନ ତେୟାଃ ବିଶ୍ୱାସ, ଅକନାଃ ସେଙ୍ଗେଲ ରେ ବାଇକାନ ନାଶୋଃ ତେୟାଃ ସୋନା ଏତେ ହ ଗି ଥିମବା ଗୋନୋଙ୍ଗାନ ତାନାଃ, ଚିମ୍ତା ୟୀଶୁ ମାସୀହ ନେଲୋଗାଏ ଇମ୍ତା ସାହାରାଅ ଆଡୋଃ ମାନାରାଙ୍ଗ ଆଡୋଃ ମାଇନ ରାଃ କାରାନ ହବାୱା।
\v 8 ଇନିଃକେ ଆପେ ବେଗାର ନେଲକେତେ ଦୁଲାଡ଼ ମାଣ୍ତାଅ ୟାପେ, ଆଡୋଃ ନାଆ ଦୋ ଇନିଃରେ ବେଗାରନେଲ କେତେ ହ ବିଶ୍ୱାସ କେତେ ଏନଲେକା ଖୁସ ଆଡୋଃ ଥିମ୍ବା ସାରିକା ହବାଃୱାପେ ଅକନାଃ କାଜିତେ ବାହାରି ଆଡୋଃ ମାନାରାଙ୍ଗଏତେ ଫେରେଏଃ କାନ ମେନା;
\v 9 ଆଡୋଃ ଆପେୟାଃ ବିଶ୍ୱାସ ରାଃ ଯୋଅ ଆର୍ଥାତ ଆତ୍ମା କୋୱାଃ ଉଦ୍ଧାର ନାମେୟାପେ।
\v 10 ନେ ଉଦ୍ଧାର ରାଃ ବିଷାୟ ରେ ଏନ ନାବୀ କୋ ଥିମ୍ବା ଗି ଦାଣା-ନାମ ହାର ଯାଞ୍ଚ-ନାମ କେଦାକୋ, ଅକନ କୋ ଏନ ଆନୁଗ୍ରାହା ରାଃ ବିଷୟରେ ଅକନାଃ ଆପେରେ ହବାଅଃରା ତାଇକେନା, ଭବିଷ୍ୟବାଣୀ ଲେଦାକୋ।
\v 11 ଇନକୁ ନେ ବାକାଣ ରାଃ ଯାଞ୍ଚ କେଦାକୋ ଚି ମାସୀହ ଗାଃ ଆତ୍ମା ଅକନାଃ ଇନକୁୱାଃ ରେ ତାଇକେନା, ଆଡୋଃ ସୀଦାଏତେ ଗି ମାସୀହ ରାଃ ଦୁକୁ କୋୱାଃ ପାଡ଼ ଏନାରାଃ ତାୟୋମ୍ତେ ହବାଅଃ ତେୟାଃ ମାନାରାଙ୍ଗ ରାଃ ଗାୱାହି ଏମ ତାଇକେନାକୋ, ଇନିଃ ଅକନାଃ ଆଡୋଃ ଚିଲିକା ସାମାଏ ପାଡ଼ ଚୁଣ୍ଡୁଲ ତାଇକେନାଏ।
\v 12 ଇନକୁ ରେ ନେୟା ଉଦୁବ ଜାନା ଚି ଇନକୁ ଆକୋୱାଃ କାହା ମେନଦୋ ଆପେୟାଃ ସେୱା ଲାଗିନ୍ତେ ନେ ବାକାଣ କାଜି ତାଇ କେନାକୋ, ଅକନାଃ ରାଃ ସାମାଚାର ନାଆ ଆପେକେ ଇନକୁ ହରାଏତେ ନାମଜାନା ଅକନକୋ ପାବିତାର ଆତ୍ମା ହୋରାତେ ଅକନାଃ ସିର୍ମାଦିଶୁମ ଏତେ କୁଲଲେନ ତାଇକେନା, ଆପେକେ ସୁସାମାଚାର ପ୍ରାଚାର ଉଦୁବ କେଦାଏ; ଆଡୋଃ ନେ ବାକାଣ କୋକେ ସିର୍ମାଦାସୀ କୋ ହ ଧ୍ୟାନଏତେ ନେନେଲ ରାଃ ସାନାଙ୍ଗ ମାଣ୍ତାଅୟାକ।
\v 13 ନେୟାମେନ୍ତେ ଆପାନାଃ-ଆପାନାଃ ସେଣା ରାଃ ମାୟାଙ୍ଗ ଥଲ କେତେ, ଆଡୋଃ ହୋସିୟାର ତାଇନକେତେ, ଏନ ଆନୁଗ୍ରାହା ରାଃ ପୁରା ଆଶ୍ରା ମାଣ୍ତାଏପେ ଅକନାଃ ୟୀଶୁ ମାସୀହ ନେଲୋଃ ଇମ୍ତା ଆପେକେ ନାମୋଃ ତେଆଃରାଃ ମେନାଃ।
\v 14 ଆନାଚୁ ମାନାତିଙ୍ଗ ହୋନକୋୱାଃ ଲେକା ଆପେୟାଃ କାସାରି ରାଃ ସାମାୟରା ମାରି ସାନାଙ୍ଗକୋ ଲେକା ଆଲୋପେ ବାଇଏନା।
\v 15 ମେନଦୋ ଜେଲେକା ଆପେୟାଃ କେଡ଼ାନିଃ ପାବିତାର ମେନାଇଃ, ଏନଲେକାଗି ଆପେ ହ ଆପେୟାଃ ସବେନ ଚାଲ ଚାଲାନରେ ପାବିତାରା ବାଇଏନପେ।
\v 16 ଚିୟାଃଚି ଅଲାକାନା "ପାବିତାର ବାଇଏନପେ, ଚିୟାଃଚି ଇଙ୍ଗ ପାବିତାର ମେନାଇଙ୍ଗୟା।"
\v 17 ଆଡୋଃ ଚିମ୍ତା ଆପେ "ହେ ଆପୁ" କାଜିକେତେ ଇନିଃ କେ ବିନ୍ତି ରିକାୟାପେ, ଅକଏ ବେଗାର ପଖ୍ୟପାତ ସୋବେନ ମିପୀୟାଃ କୋୱାଃ କାମି କୋରାଃ ଲେକା ନ୍ୟାୟ ରିକାୟାଏ, ଦୋ ଆପେୟାଃ ପାର୍ଦେଶୀ ହବାଅଃରାଃ ସାମାଏ ବରେତେ ପାରୋମେପେ।
\v 18 ଚିୟାଃଚି ଆପେ ସାରିୟାପେ ଚି ଆପେୟାଃ ବେଲୁର ଚାଲ ଚାଲାନ ଅକନାଃ ଆପୁତାତା କୋଏତେ ହିଜୁଃ ତାନା, ଏନାତେ ଆପେୟାଃ ଛୁଟକାରା ଚାନ୍ଦି-ସୋନା ଅର୍ଥାତ୍ ନାଶୋଃ ତେୟାଃ ଜିନିଷକୋ ହରାଏତେ କା ହବାଜାନା;
\v 19 ମେନଦୋ ନିର୍ଦୋଷ ଆଡୋଃ ବେଦାଗ ମିଣ୍ଡୀହନ, ଅର୍ଥାତ ମାସୀହରାଃ ଗୋନୋଙ୍ଗାନ ମାୟୋମ ଏତେ ହବାଜାନା।
\v 20 ଇନିଜାଃ ସେଣା ଦ ଅତେଦିଶୁମ ରାଃ ସିରିଯାଅ ସୀଦାରେ ସାରି ଲେନତାଇକେନା, ମେନଦୋ ନାଆ ନେ ଆଖରି ଜୁଗରେ ଆପେୟାଃ ଲାଇ ଉଦୁବ ହୋବାଯାନା।
\v 21 ଇନିଜାଃ ହୋରାତେ ଆପେ ଏନ ପାରମେଶ୍ଵର୍ ରାଃ ବିଶ୍ୱାସ ରିକାୟାପେ, ଅକୋଏ ଇନିଃକେ ଗୋଜାକାନ କୋଏତେ ଜୀଉ ବିରିଦ କିଜାଏ ଆଡୋଃ ମାନାରାଙ୍ଗ ଏମ କେଦାଏ ଚି ଆପେୟାଃ ବିଶ୍ୱାସ ଆଡୋଃ ଆଶ୍ରା ପାରମେଶ୍ଵରରେ ହୋବାଅଃଚା।
\v 22 ଏନାତେ ଚିମ୍ତା ଆପେ ହାଗାଦୁଲାଡ଼ ରାଃ କାଲୋଗୋ ଦୁଲାଡ଼ ଲାଗିନ୍ତେ ସାର୍ତି ରାଃ ମାନାତିଙ୍ଗ ଏତେ ଆପେୟାଃ ମୋନକୋକେ ପାବିତାର କାଦାପେ, ଦୋ ସାଫା ମୋନ ଏତେ ମିହଡ଼ ଏଟାଃ ନିକେ ଥିମ୍ବା ଦୁଲାଡ଼ ମାଣ୍ତାଏପେ।
\v 23 ଚିୟାଃଚି ଆପେ ଦୋ ନାଶୋଃତେୟାଃ କାହା ମେନଦୋ କାଗୋଜୋଃ ତେୟାଃ ଜାଙ୍ଗ ଏତେ, ପାରମେଶ୍ଵର ରାଃ ଜିଇଦ ଆଡୋଃ ଜାନାଅ ତାଇନତେୟାଃ ବାଚାନ ଲୋଃ ନାୱା ଜାନାମ ନାମ କାଦାପେ।
\v 24 ଚିୟାଃଚି "ସୋବେନ ମିପୀୟାଃ ପ୍ରାଣି ତାସାଃ ଲେକା ତାନିଃ, ଆଡୋଃ ଇନିଜାଃ ସବେନ ସୋଭା ତାସାଃ ରାଃ ବାହାକୋ ଲେକା ତାନାଃ। ତାସାଃ ରୋହଡ଼ କେନୋୱାଃ ଆଡୋଃ ବାହା ଝାଡ଼ାଅ କେନୋୱାଃ,
\v 25 ମେନଦୋ ପ୍ରାଭୁରାଃ ବାଚାନ ଯୁଗ-ଯୁଗ ବାଇକେତେ ତାଇନୋଗା।" ଆଡୋଃ ନେୟା ଗି ସୁସାମାଚାର ପ୍ରାଚାର ରାଃ ବାଚାନ ତାନାଃ ଅକନାଃ ଆପେକେ ଉଦୁବାକାନ ତାଇକେନା।
\c 2
\p
\v 1 ନେୟାଲାଗିନ ସବେନ୍ ପ୍ରାକାର ରାଃ ଖିସକୋକେ ଆଡୋଃ ବେଦା ଆଡୋଃ ଲୋଗୋ କାମି ଆଡୋଃ ହିସିଙ୍ଗା ଆଡୋଃ ନିନ୍ଦା କୋକେ ଆତୋମ କେତେ,
\v 2 ନାୱା ଜାନାମ ହୋନ କୋ ଲେକା ଟାଟକା ଆତ୍ମିକ ତୋୱା ରାଃ ସାନାଙ୍ଗଏପେ, ଏନାତେ ଏନ ହୋରାତେ ଉଦ୍ଧାର ନାମ ଲାଗିନ୍ତେ ହାରା ଇଦିଅଃ ପେ,
\v 3 ଚିୟାଃଚି ଆପେ ପ୍ରାଭୁ ଗାଃ କିରପା ରାଃ ସିବିଲ ଚାଖା କାଦାପେ।
\v 4 ଇନିଜାଃ ନାଡ଼େଏ ହିଜୁଃ କେତେ, ଅକନିଃ କେ ହୋଡ଼ୋକୋ ଦୋ ବେକାମି ଠାହରାଓ କିଜାକୋ ମେନଦୋ ପାରମେଶ୍ଵର୍ ଗାଃ ନାଡ଼େଏ ସାଲାକାନ ଆଡୋଃ ଗୋନୋଙ୍ଗାନ ଜିହିଃ ଦିରି ତାନିଃ,
\v 5 ଆପେ ହ ଗି ଜିହିଃ ଦିରିକୋ ଲେକା ଆତ୍ମିକ ଅଡ଼ାଆ ବାଇୟୋଃ ତାନାପେ, ଅକନାଃ ଏତେ ୟାଜାକ କୋୱାଃ ପାବିତାର୍ ସାମାଜ ବାଇକେତେ, ନେଲେକା ଆତ୍ମିକ ବାଲିଦାନ ରାକାବେପେ ଅକନାଃ ୟୀଶୁ ମାସୀହ ରାଃ ହୋରାତେ ପାରମେଶ୍ଵର କେ ଗ୍ରାହାନ ହୁୟଗା।
\v 6 ନେୟାଲାଗିନ ପାବିତାର ପୁଥି ରେ ୟଗି ହିଜୁଃକାନା: "ନେଲେପେ, ଇଙ୍ଗ ସିୟୋନ ରେ କୋନା ରେୟାଃ ମୁଖ୍ୟା ସାଲାଗୋନୋଙ୍ଗାନ ଦିରି ମଣ୍ଡାଅ ତାନିଙ୍ଗ; ଆଡୋଃ ଅକୟଗି ଇନିଃକେ ବିଶ୍ଵାସ ରିକାୟାଏ, ଇନିଃ ଜାହାନ ଲେକାତେ କାଏ ଗିୟୁଃ ଗୱା।"
\v 7 ଏନାତେ; ଆପେୟାଃ ଲାଗିନ୍ ଅକନାଃ ବିଶ୍ଵାସ ରିକାୟାପେ ଏନା ଦୋ ଗୋନୋଙ୍ଗାନ ତାନାଃ, ମେନଦୋ ଅକଏ ବିଶ୍ଵାସ କାକୋ ରିକାୟା ଇନକୁ ଲାଗିନ "ଅକନ ଦିରିକେ ରାଜୋମିସ୍ତ୍ରୀକୋ ବେକାମି ଠାହରାଅ ଲେଦାକ, ଏନା କୋନା ରାଃ ମୁଖ୍ୟା ହୋବାଜାନା,"
\v 8 ଆଡୋଃ "ଠଅଃ ନାମେରାଃ ଦିରି ଆଡୋଃ ଠୋକାର ଜୋମ ରାଃ ଚାଟାନ ହୋଇଜାନା, "ଚିୟାଃଚି ଇନକୁ ଦୋ ବାଚାନ କେ କାକୋ ମାନାତିଙ୍ଗ କେତେ ଠୋକାର ଜୋମେୟାକ ଆଡୋଃ ନେୟାଲାଗିନ ଗି ଇନକୁ ଠାହରାଅ ଲେନାକ।
\v 9 ମେନଦୋ ଆପେ ମିୟାଃ ସାଲାକାନ ବାଂଶ, ଆଡୋଃ ରାଜ-ପାଦଧାରୀ ୟାଜାକ କୋୱାଃ ସାମାଜ, ହାର ପାବିତାର ହୋଡ଼ୋ, ଆଡୋଃ (ପାରମେଶ୍ଵର୍ ଗାଃ) ଅପାନାଃ ପାରଜାକୋ ତାନପେ, ଏନା ଲାଗିନ୍ତେ ଚି ଅକଏ ଆପେକେ ନୂବାଃଏତେ ଆୟାଃ ଆକଦାନ୍ଦା ମାସ୍କାଲ ରେ କେଡ଼ା କେଦାଏ, ଇନିଜାଃ ଗୁଣ ଦେଖାଅ ଏପେ।
\v 10 ଆପେ ସୀଦା ଦ ଜେତନାଅଃ କାପେ ତାଇକେନା ମେନଦୋ ନାଆ ପାରମେଶ୍ଵର୍ ରାଃ ପାରଜା ତାନପେ; ଆପେୟାଃ ରେ ଦାୟା କା ହୋଇକାନ ତାଇନା ମେନଦୋ ନାଆ ଆପେୟାଃରେ ଦାୟା ହବା କାନା।
\v 11 ହେ ଦୁଲାଡ଼କୋ, ଇଙ୍ଗ ଆପେକେ ବିନ୍ତିପେ ତାନିଙ୍ଗ ଚି ଆପେ ଆପାନ କେ ପାରଦେଶୀ ଆଡୋଃ ସେନବାଡ଼ାତାନ ସାରିକେତେ ଏନ ହୋଡ଼ମୋତାଇନଲେକା ସାନାଙ୍ଗ କୋଏତେ ଅକନାଃ ଆତ୍ମା ଲୋଃ ଲାଡ଼ାଇ ରିକାୟାଏ, ବାଚାୱ କେତେ ତାଇଅଃପେ।
\v 12 ଏଟାଃଜାତିକ ରେ ଆପେୟାଃ ଚାଲ-ଚାଲାନ ବେଶ ହୁୟଃକା; ଏନାତେ ଅକନ–ଅକନ କାଜିକୋ ରେ ଇନକୁ ଆପେକେ ଖାରାପ କାମିତାନ ହୋଡ଼କୋ କାଜିକେତେ ବାଦନାମ ପେ ତାନାକ, ଇନକୁ ଆପେୟାଃ ବେଶ କାମି କୋକେ ନେଲକେତେ ଏନାକୋଏତେ ଗି ବୁଗିନ-ନେନେଲ ହୁଲାଙ୍ଗରେ ପାରମେଶ୍ଵର ରାଃ ମାନାରାଙ୍ଗେ ଚାକୋ
\v 13 ପ୍ରାଭୁ ଲାଗିନ ହୋଡ଼ୋକୋୱାଃ ତେ ଠାହରାୱ କାନ୍ ସବେନ ଯୋଗାଡ଼ରିକା ନିଜାଃ ଆଧିନ୍ ରେ ତାଇନୋଃ ପେ, ରାଜା ଗାଃ ନେୟା ଲାଗିନ୍ ଚି ଇନିଃ ସବେନ୍ କୋୱାଃ ପ୍ରାଧାନ ତାନିଃ,
\v 14 ଆଡୋଃ ହାକିମ କୋୱାଃ, ଚିୟାଃଚି ଇନକୁ ଖାରାପ କାମିତାନ କୋକେ ଦାଣ୍ଡ ଏମ ଆଡୋଃ ବେଶକାମିତାନ କୋ ନାଙ୍ଗ ସାହରାଅ ଲାଗିନ୍ ଇନିଜାଃ କୁଲକାନକୋ ତାନକୋ।
\v 15 ଚିୟାଃଚି ପାରମେଶ୍ଵର ରାଃ ସାନାଙ୍ଗ ନେୟା ତାନାଃ ଚି ଆପେ ବେଶକାମି ରିକା ହୋରାତେ ନିର୍ବୁଦ୍ଧି ହୋଡ଼ୋକୋୱାଃ କାସେଣାନ ରାଃ ବାକାଣ କୋକେ ବାନ୍ଦ ତାଃପେ।
\v 16 ଆପେ ଆପାନକେ ରାଡ଼ାକାନ ଲେକା ସାରିପେ, ମେନଦୋ ଆପେୟାଃ ନେ ରାଡ଼ାକାନ କେ ଖାରାପ କାମି ଲାଗିନ ଆଲୋପେ ଦାଲୋବେନପେ; ମେନଦୋ ଆପେ ଆପାନକେ ପାରମେଶ୍ଵର ରାଃ ଦାସୀ ସାରିକେତେ ସେନେପେ।
\v 17 ସବେନ କୋକେ ମାଇନ କୋପେ, ହାଗାକୋ ଲୋଃ ଦୁଲାଡ଼ ଏପେ, ପାରମେଶ୍ଵର କେ ବରଇପେ, ରାଜା ଗାଃ ମାଇନ ଏପେ।
\v 18 ହେ ଦାସୀକୋ, ସୋବେନ ପ୍ରାକାର୍ ରାଃ ବର ଲୋଃ ଆପେୟାଃ ଗୋମକେ କୋୱାଃ ଆଧିନ୍ ରେ ତାଇନପେ, ନେୟା ଖାଲି କାହା ଚି ଅକଏ ବେଶ ଆଡୋଃ ଲେବେଃ ମେନାକୋୱା ମେନଦୋ ଇନକୁୱାଃ ୟଗି ଅକଏକୋ ବାଙ୍କା ହୋଡ଼ ତାନକୋ।
\v 19 ଚିୟାଃଚି ଆଗାର ଜେତାଏ ପାରମେଶ୍ଵର ରାଃ ବିଚାର କେତେ ଆନ୍ୟାୟ ରେ ଦୁକୁ ଉଠାଓକେତେ ଦୁକୁ ସାହାତିଙ୍ଗ ରେଦ ନେୟା ବେଶ ତାନାଃ।
\v 20 ଚିୟାଃଚି ଆଗାର ଆପେ ଆପରାଧ ରିକାକେତେ ମାଉର ଜୋମ କେଦାପେ ଆଡୋଃ ଧିରାଜ ସାବକେଦାପେ, ଦ ନେୟା ରେ ଚିନାଃ ମାରାଙ୍ଗ ବାକାଣ ତାନାଃ ? ମେନଦୋ ଆଗାର ବେଶ୍ କାମି କେତେ ଦୁକୁ ଉଠାଓ ତାନାପେ ଆଡୋଃ ଧିରାଜ ସାବତାନାପେ, ଦ ନେୟା ପାରମେଶ୍ଵର କେ ସୁକୁୱାଇୟା।
\v 21 ଆଡୋଃ ଆପେ ନେୟାଲାଗିନ ଗି କେଡ଼ା କାନାପେ, ଚିୟାଃଚି ମାସୀହ ୟଗି ଆପେୟାଃ ଲାଗିନ୍ ଦୁକୁ ଉଠାଓକେତେ ଆପେକେ ମିୟାଃ ନାମୁନା ଏମ କାଦାଏ ଚି ଆପେ ୟଗି ଆଜାଃ କାଟା-ଚିହ୍ନାକୋ ରେ ସେନେପେ।
\v 22 ଇନିଃ ନା ଦ ପାପ କେଦାଏ ଆଡୋଃ ନା ଆୟାଃ ମଚାତେ ବେଦା ରାଃ ଜେତାନ ବାକାଣ ଅଡୋଙ୍ଗ ଜାନା।
\v 23 ଇନିଃ ଏଗେର ଆୟୁମ କେତେ କାଏ ଏଗେର କୋ ତାଇନା, ଆଡୋଃ ଦୁକୁ ଉଠାଓକେତେ ଅକଏ କେୟଗି କାଏ ଧାମକାଅ କୋ ତାଇନାଏ, ମେନଦୋ ଆଇଃ ଆପାନ କେ ସାର୍ତି ବିଚାର ନିଜାଃ ତିଃ ରେ ଜିମାଅଃ ତାଇନାଏ।
\v 24 ଇନିଃ ଆଏଃ ଗି ଆବୁୱାଃ ପାପ କୋକେ ଆଜାଃ ହୋଡ଼ମୋ ରେ ଇଦି କେତେ କ୍ରୁଶ ରେ ରାକାବ ଜାନାଏ, ଅକନାଃ ଏତେ ଆବୁ ପାପ କୋ ଲାଗିନ୍ ଗୋଏଃକେତେ ଧାର୍ମିକ୍ତା ଲାଗିନ୍ ଜିଦୋଃ କାବୁ: ଇନିଜାଃ ଗି ମାଉର ଜୋମେତେ ଆପେ ଚାଙ୍ଗା ଜାନାପେ।
\v 25 ଚିୟାଃଚି ଆପେ ସୀଦା ଆଦାକାନ୍ ମେଣ୍ଡିକୋ ଲେକା ତାଇକେନାପେ, ମେନଦୋ ନାଆ ଆପେୟାଃ ଜୀଉ କୋରାଃ ଗୁପିନିଃ ଆଡୋଃ ହୋରୋନିଃ ତାଃ ପେ ରୁହାଡ଼ ହିଜୁଃ କାନାପେ।
\c 3
\p
\v 1 ହେ କୁଡ଼ିକୋ (ପାତ୍ନିକୋ), ଆପେୟଗି ଆପେୟାଃ କଡ଼ାକୋୱାଃ (ପାତି କୋୱାଃ) ଆଧିନ ରେ ତାଇଅଃପେ, ଏନାଲାଗିନ ଚି ଇନକୁ ଏତେ ଅକଏ ନେକା ମେନିଜା ଯାହାଁଏ ବାଚାନ କେ କାଏ ମାନାତିଙ୍ଗ ୟା,
\v 2 ଏଣ୍ଡେ ହ ଆପେୟାଃ ବୋର ଲୋଃ ପାବିତାର ସେସେନ କେ ନେଲକେତେ ବେଗାର ବାଚାନ ଏତେ ଆକୋ ଆକୋୱାଃ କୁଡ଼ିକୋୱାଃ (ପାତ୍ନିକୋୱାଃ) ସେସେନ ହୋରାଏତେ ଥାଇଜୋଃ ଚାକୋ।
\v 3 ଆପେୟାଃ ଶିଙ୍ଗାର ଦେଖାୱାଟି କା ତାଇନୋଃ କା, ଆର୍ଥାତ ଉବ ଗାଲାଙ୍ଗେନ, ଆଡୋଃ ସୋନା ରାଃ ଗାହାନା ତୁସିଙ୍ଗେନ, ୟାଦ ରାକାମ-ରାକାମ ରାଃ ଲିଜାଃ ତୁସିଙ୍ଗେନ,
\v 4 ମେନଦୋ ଆପେୟାଃ ଉକୁକାନ ଆଡୋଃ ଲୁକୁକାନ ମୋନ, ନାରାମ ହାର ଲେବେଃ ମୋନ ରାଃ କାଗୋଜୋଃ ତେୟାଃ ବୁଗିନ ତୁସିଙ୍ଗେନ ତେ ତାଇନୋଃ ଚା, ଚିୟାଃଚି ପାରମେଶ୍ଵର ରାଃ ନେନେଲ ରେ ଏନା ରାଃ ଗନଙ୍ଗ ମାରାଙ୍ଗ ତାନାଃ।
\v 5 ଶିଦା ସାମାଏ ରେ ପାବିତାର କୁଡ଼ିକୋ (ସ୍ତ୍ରୀ) ହ ଗି ଅକଏ ପାରମେଶ୍ଵର ରେ ଆଶ୍ରା ମାଣ୍ଡାଅ ତାଇକେନାକୋ, ଆକୋ ଆପାନ କେ ନେଲେକା ଗି ସିଙ୍ଗାରେତାନ ଆଡୋଃ ଆକୱାଃ-ଆକୱାଃ କଡ଼ାକୋୱାଃ ଆଧିନ ତାଇତାଇନ କେନାକୋ।
\v 6 ଜେଲେକା ସାରା ଆବ୍ରାହାମ ରାଃ ଆନାଚୁ ରେ ତାଇକେନାଏ ଆଡୋଃ ଆଏଃକେ ଗୋମକେ କାଜି ତାଇନାଏ। ନେଲେକା ଗି ଆପେ ହ ଆଗାର ବୁଗିନାଃ ରିକାୟାପେ ଆଡୋଃ ଜେତାନ ଲେକାନାଃ ବରତେ କାପେ ବରୟା, ଦ ଇନିଜାଃ କୁଡ଼ି ହୋନ ହୁୟୋଃୱାପେ।
\v 7 ଏନଲେକାଗି କଡ଼ାକୋ (ପାତିକୋ) ଆପେ ୟଗି ସେଣା ଲେକାତେ କୁଡ଼ିକୋଲୋଃ (ପାତ୍ନି କୋ ଲୋଃ) ଜୀଦାନ ଜିଦୋଃ ପେ, ଆଡୋଃ କୁଡ଼ିକୋକେ (ସ୍ତ୍ରୀ) ନାରାଦୁରା ଚାଟୁ ସାରିକେତେ ଇନିଃ କେ ମାଇନ ଏପେ, ନେୟା ବୁଝାଅକେତେ ଚି ଆଲାଙ୍ଗ ବାରାନକିନ ଜୀଦାନ ସୁକୁ ରାଃ ହାନାଟିଙ୍ଗ ତାନଲେ, ଏନାଏତେ ଆପେୟାଃ ବିନ୍ତି ଆଲୋ କା ରୋକାଅ କେନୋଃ କା।
\v 8 ଏନାତେ ସୋବେନ କୋ ମିୟାଃ ମୋନ ଆଡୋଃ କିରପା ରିକାନିଃ ଆଡୋଃ ହାଗା ଦୁଲାଡ଼ ମାଣ୍ଡାଅତାନ, ଆଡୋଃ ଦାୟାତାନ ଆଡୋଃ ଲେବେଃ ମୋନ ବାଇଅଃ ପେ।
\v 9 ବୁରାଇ ରାଃ ବାଦଲା ରେ ବୁରାଇ ଆଲୋପେ ରିକାୟା ଆଡୋଃ ନା ଏଗେର ରାଃ ବାଦଲା ରେ ଏଗେର ଏମେପେ; ମେନଦୋ ନେଣ୍ଡେ ରାଃ ବାଦଲାରେ ଆଶିଷ ଗି ଏମାକୋପେ, ଚିୟାଃଚି ଆପେ ଆଶିଷ ରାଃ ଗି ହାନାଟିଙ୍ଗ ନାମ ଲାଗିନ ତେ କେଡ଼ା କାନାପେ।
\v 10 ଚିୟାଃଚି "ଅକଏ କୋ ଜୀଉ ରାଃ ଦୁଲାଡ଼ ଦୋହୋ ତାନାଏ ଆଡୋଃ ବୁଗିନ ହୁଲାଙ୍ଗକୋ ନେନେଲ ସାନାଙ୍ଗ ତାନାଏ, ଇନିଃ ଆୟାଃ ଆଲାଙ୍ଗ କେ ବୁରାଇତେ, ଆଡୋଃ ଆୟାଃ ମୋଚା କେ ଲୋଗୋ କାଜିକୋ କାଜି ନାଙ୍ଗତେ ହୋକାଏ ଚାଏ।
\v 11 ଇନିଃ ବୁରାଇ ତେ ଫାରକାନ କାନାଏ ଆଡୋଃ ବୁଗିନାଃ ଗି ରିକାଚାଏ; ଇନିଃ ଜୀଉସୁକୁ କେ ଦାଣାଏ କାଏ, ଆଡୋଃ ଏଣ୍ଡେରାଃ ଆତୋଙ୍ଗ ରେ ତାଇନୋଃ ଚାଏ।
\v 12 ଚିୟାଃଚି ପ୍ରାଭୁ ରାଃ ମେଏଃ ଧାର୍ମିକୋୱାଃ ଚେତାନରେ ତାଇନୋଃ ୱା, ଆଡୋଃ ଇନିଜାଃ ଲୁତୁର ଇନକୁୱାଃ ବିନ୍ତି ରେ ଲାଗାଅ କାନ ତାଇନୋଃ ୱା; ମେନଦୋ ପ୍ରାଭୁ ରାଃ ମେଏଃ ମୁହାଡ଼ ବୁରାଇ ରିକାତାନ କୋୱାଃ ବିରୁଦ୍ଧ ରେ ତାଇନୋଃ ୱା।"
\v 13 ଆଗାର ଆପେ ବୁଗିନ ରିକା ଲାଗିନ ତାଇୟାର ତାଇନାପେ ଏଣ୍ଡେ ଆପେୟାଃ ବୁରାଇ ରିକା ଲାଗିନ ଆଡୋଃ ଅକଏ ମେନିଜା ?
\v 14 ଆଗାର ଆପେ ଧାରାମ ରାଃ ଲାଗିନ ଦୁକୁ ହ ଉଠାଓୟାପେ, ଦ ଧାଇନ ତାଇନପେ; ମେନଦୋ ହୋଡ଼ୋକୋୱାଃ ବତଙ୍ଗ ଏତେ ଆଲୋପେ ବରୟା, ଆଡୋଃ ଆଲୋପେ ଘାବରାଅ ୱା,
\v 15 ମେନଦୋ ମାସୀହ କେ ପ୍ରାଭୁ ସାରିକେତେ ଆପାନାଃ-ଆପାନାଃ ମୋନ ରେ ପାବିତାରା ସାରିପେ। ଅକଏ ୟଗି ଆପେକେ ଆପେୟାଃ ଆଶ୍ରା ରାଃ ବିଷାୟ ରେ ଜାହାନାଃ କୁଲିୟାଏ, ଇନିଃ କେ ଉତ୍ତାର ଏମଲାଗିନ ସବେନ ଇମ୍ତା ତାଇୟାରକାନ ତାଇନୋଃ ପେ, ମେନଦୋ ଲେବେଃ ଲେକାତେ ହାର ବରତାନ ଲୋଃ;
\v 16 ଆଡୋଃ ଆଟକାରଉରୁମ (ବିବେକ) ୟଗି ବୁଗିନ ଦହଏପେ, ଏନାଲାଗିନ ଚି ଅକନ କାଜିକୋରାଃ ବିଷାୟ ରେ ଆପେୟାଃ ବାଦନାମି ହୋବାଅଃ ତାନା ଇନକୁୱାଃ ବିଷାୟ ରେ ଇନକୁ, ଅକଏ ମାସୀହ ରେ ଆପେୟାଃ ବୁଗିନ ସେସେନ ରାଃ ହିଲାଙ୍ଗ ରିକାୟାକୋ, ଗିୟୁଗୋଃ ଚାକୋ।
\v 17 ଚିୟାଃଚି ଆଗାର ପାରମେଶ୍ଵର ରାଃ ନେୟା ଗି ସାନାଙ୍ଗ ତାନାଃ ଚି ଆପେ ବୁଗିନ ରିକା ଲାଗିନ୍ତେ ଦୁକୁ ଉଠାଓଏପେ, ଦ ନେ ବୁରାଇ ରିକା ଏତେ ଦୁକୁ ଉଠାଓ ଲାଗିନ ବୁଗିନ ତାନାଃ।
\v 18 ଏନାମେନ୍ତେ ଚି ମାସୀହ ୟଗି, ଆର୍ଥାତ ଆଧାର୍ମି କୋ ଲାଗିନ ଧାର୍ମି ନିଃ, ପାପ କୋ ଲାଗିନ ମିଶା ଗି ଦୁକୁ ଉଠାଓକେଦାଏ, ଏନାତେ ଆବୁକେ ପାରମେଶ୍ଵର ରାଃ ନାଡ଼େଏ ସେଟେର ବୁୱାଏ; ଇନିଃ ହୋଡ଼ମୋ ଲେକାତେ ଦ ଗୋଏଃ ଜାନାଏ, ମେନଦୋ ଆତ୍ମାଲେକାତେ ଜିହିଦ ଜାନାଏ।
\v 19 ଏନାରେ ଗି ଇନିଃ ସେନକେତେ ବାନ୍ଧିକାନ ଆତ୍ମାକୋକେ ୟଗି ପାରଚାର କେଦାଏ,
\v 20 ଅକଏ କୋ ଏନ ସୀଦା ଫାରୋମ ସାମାୟରେ ଆନାଚୁ କାକୋ ମାନାତିଙ୍ଗ କେଦା, ଚିମ୍ତା ପାରମେଶ୍ଵର ନୁହ ରାଃ ଦିନ ରେ ଧିରାଜ ସାବକେତେ ତାଇଜାନାଏ, ଆଡୋଃ ଏନ ଜାହାଜ ବାଇୟୋଃ ତାଇକେନା, ଅକୋଣ୍ଡେରେ ଦୁବକେତେ ହୁଡିଙ୍ଗ ହୋଡ଼କୋ ଆର୍ଥାତ ଆଠଝାନ ହୋଡ଼ ଦାଆ ଏତେ ବାଚାୱ ଯାନାକୋ।
\v 21 ହାର ଏନ ଦାଆ ରାଃ ଜୋନୋକା ୟଗି, ଆର୍ଥାତ ବାପ୍ତିସ୍ମା, ୟୀଶୁ ମାସୀହ ରାଃ ଜୀବିନିରିଦ ହୋରାତେ, ନାଆ ଆପେକେ ବାଚାୱ ପେ ତାନାଏ; ନେୟାତେ ହୋଡ଼ମୋ ରାଃ ମାଇଲା ସାଫ ରାଃ ଆର୍ଥ ନାହାଲା, ମେନଦୋ ଫାର୍ଚି ଆଟକାର ଉରୁମତେ (ବିବେକ) ପାରମେଶ୍ଵର ରାଃ ବାଶରେ ହବାକେନୋଃ ରାଃ ଆର୍ଥ ତାନାଃ।
\v 22 ଇନିଃ ସିର୍ମାଦିଶୁମ ତେ ସେନ କେତେ ପାରମେଶ୍ଵର ରାଃ ଜୋମତିଈ ପାଡ଼ ଦୁବ ଜାନାଏ; ଆଡୋଃ ସିର୍ମାଦାସୀ ଆଡୋଃ ଆଧିକାରୀ ଆଡୋଃ ପେଡ଼େଜାନକୋ ଆୟାଃ ଆଧିନ ରିକା ଜାନାକୋ।
\c 4
\p
\v 1 ଏନାମେନ୍ତେ ଜାବ ଚି ମାସୀହ ହୋଡ଼ୋମୋରେ ତାଇକେତେ ଦୁକୁ ସାହାଅ କେଦାଏ ଦ ଆପେ ହ ଏନଲେକାଗି ମୋନତେ ହୋବାକେତେ ହାତ୍ୟାର ଥୋଲେପେ ଏପେ, ଚିୟାଃଚି ଅକଏ ହୋଡ଼ୋମୋରେ ହୋବାକେତେ ଦୁକୁ ସାହାଅ କେଦାଏ ଇନିଃ ପାପ ଏତେ ବାଗୀ ଜାନାଏ,
\v 2 ଏନାତେ ଆୟୁରତେ ଆପେୟାଃ ସାରେଜାକାନ ହୋଡ଼ମୋ ରାଃ ଜୀଦାନ ହୋଡ଼ୋକୋୱାଃ ସାନାଙ୍ଗକୋ ଲେକାତେ କାହା ମାଗାର ପାରମେଶ୍ଵର ରାଃ ସାନାଙ୍ଗ ଲେକାତେ ଜିଦୋଃ ପେ।
\v 3 ଚିୟାଃଚି ଏଟାଃଜାତି କୋୱାଃ ସାନାଙ୍ଗ ଲେକା କାମି ରିକା, ଆଡୋଃ ଶିତୃକାମି ରାଃ ଶିତ୍ରୁ ସାନାଙ୍ଗକୋ, ବୁନୁଲ, ଲାନ୍ଦା ଜାଗାର ହାର ଏତକାନ ହାୟା, ରିଜରାଙ୍ଗ ଇଲିଆରଖି ନୁ, ଆଡୋଃ ହିଲାଙ୍ଗାନ ମୂର୍ତି ପୂଜାରେ ଅକୋତାଃ ରେ ଆବୁ ଯେ ସୀଦା ସାମାୟ ଆଦ୍ କେଦାବୁ, ହେନାକୋ ଢେର ହୋବାଜାନା।
\v 4 ନେୟା ତେ ଇନକୁ ଆକଦାନ୍ଦାଅଃ ୱାକୋ ଚି ଆପେ ନେକାନ ପୁରାଃ ଏତକାନ ସେସେନ ରେ ଇନକୁ ଲୋଃ କାପେ ଗାତିଃ ୱା, ଆଡୋଃ ଏନାମେନ୍ତେ ଇନକୁ ରାକାମ ରାଃ ବାଦନାମକାଜି କାଜିୟାକୋ;
\v 5 ମେନଦୋ ଇନକୁ ଇନିଃ କେ ଅକଏ ଜିହୀଦାକାନାକୋୱାଃ ହାର ଗୋଜାକାନ କୋୱାଃ ବିଚାର ଲାଗିନ ସେକାଡ଼ ମେନାଇଜା, ଲେଖାକ ଏମେୟା।
\v 6 ଚିୟାଃଚି ଗୋଜାକାନ କୋକେ ହ ସୁସାମାଚାର ପ୍ରାଚାର ନେୟାମେନ୍ତେ ଉଦୁବାକାନା ଚି ହୋଡ଼ୋମୋରେ ଦ ହୋଡ଼ୋକୋ ଲେକା ଇନକୁୱାଃ ବିଚାର ହୋବାଅଃ ଚା, ମେନଦୋ ଆତ୍ମା ରେ ଇନକୁ ପାରମେଶ୍ଵର ଲେକା ଜିହୀଦ ତାଇଞ୍ଚାକୋ।
\v 7 ସୋବେନ କାଜିକୋରାଃ ଆଖିରି ସେକାଡ଼ଗି ହୋବାଅଃ ୱାଲା ମେନାଃ; ଏନାମେନ୍ତେ ମୋନ ରେ ପେଡ଼େଏ ହୋବାକେତେ ବିନ୍ତି ଲାଗିନ ତେ ଏୟୋନ ତାଇନପେ।
\v 8 ସୋବେନାଃ ତେ ରେ ବୁଗିନ ବାକାଣ ନେୟା ତାନାଃ ଚି ମିହୋଡ଼ ଏଟାଃ ନିଃ ଲୋଃ ଥିମ୍ବା ଦୁଲାଡ଼ ଦୋହୋଏପେ, ଚିୟାଃଚି ଦୁଲାଡ଼ ଥିମବା ଗି ପାପ କୋକେ ହାରୁପ କେୟାଏ।
\v 9 ବେଗାର କୁଡ଼କୁଡ଼ାଅ କେତେ ମିହୋଡ଼ ଏଟାଃ ନିଜାଃ ସେୱା-ମାଇନ ରିକାଏପେ।
\v 10 ଅକଏ କେ ଅକନ ବାରଦାନ ନାମାକାନା, ଇନିଃ ଏନାକୋ ପାରମେଶ୍ଵର ରାଃ ରାକାମ-ରାକାମ ରାଃ ଆନୁଗ୍ରାହା ରାଃ ବୁଗିନ ଭଣ୍ଡାରି କୋୱାଃ ଲେକା ମିହୋଡ଼ ଏଟାଃ ନିଜାଃ ସେୱା ରେ ଲାଗାଅ ଚାଏ।
\v 11 ଆଗାର ଜାହାଁଏ କାଜିତାନାଏ, ଏଣ୍ଡେ ନେକା କାଜିଚାଏ ଚି ପାରମେଶ୍ଵର ରାଃ ବାଚାନ ତାନାଃ; ଆଗାର ଜାହାଁଏ ସେୱା ରିକାତାନାଏ, ଏଣ୍ଡେ ଏନ ଶକ୍ତି ଲେକାତେ ରିକାଚାଏ ଅକନାଃ ପାରମେଶ୍ଵର ଏମେୟାଏ; ଅକନାଃ ଏତେ ସୋବେନ ବାକାଣ ରେ ୟୀଶୁ ମାସୀହ ଲୋଃ, ପାରମେଶ୍ଵର ରାଃ ମାନାରାଙ୍ଗ୍ ଉଦୁବଃ ଚା। ମାନାରାଙ୍ଗ୍ ଆଡୋଃ ପେଡ଼େଏ ଯୁଗାନାଯୁଗ ଇନିଜାଃ ଗି ତାନାଃ। ଆମିନ।
\v 12 ହେ ଦୁଲାଡ଼କୋ, ଅକନ ଦୁକୁଲେକା ଶେଙ୍ଗେଲ ଆପେକୋୱାଃ ପାରଖାଅ ଲାଗିନ ଆପେରେ ଜୁଲାକାନା, ଏନାତେ ନେୟା ବୁଝଅକେତେ ଆଲୋପେ ଆକଦାନ୍ଦାଅଃ ୱା ଚି ଜାହାନ ଆନୋଖି ବାକାଣ ଆପେରେ ହୋବାଅଃ ତାନା।
\v 13 ମେନଦୋ ଜେଲେକା-ଜେଲେକା ମାସୀହ ରାଃ ଦୁକୁରେ ହାନାଟିଙ୍ଗ ହୋବାୱାଃପେ, ରାଶିକାଅଃ ପେ, ଅକନାଃ ତେ ଇନିଜାଃ ମାନାରାଙ୍ଗ ହୋବାଅଃ ରାଃ ସାମାୟରେ ହ ରାଶିକା ଆଡୋଃ ଥିମ୍ବା ଖୁସ ତାଇନୋଃ ୱାପେ।
\v 14 ଆଡୋଃ ଆଗାର ମାସୀହ ରାଃ ନୁତୁମ ଲାଗିନ ଆପେକୋୱାଃ ନିନ୍ଦା ରିକାଅଃତାନା ଏଣ୍ଡେ ଆପେ ଧାଇନ ତାନପେ, ଚିୟାଃଚି ମାନାରାଙ୍ଗ ରାଃ ଆତ୍ମା, ଅକନାଃ ପାରମେଶ୍ଵର ରାଃ ଆତ୍ମା ତାନିଃ, ଆପେରେ ଉମ୍ବୁଲ ତାନାଏ।
\v 15 ଆପେ ହେତେ ଜାହାଁଏ ହୋଡ଼ ହାତ୍ୟାରା ୟାଦ କୁମ୍ଡ଼ୁ ୟାଦ କୁକର୍ମୀ ହାବାଅଃ ରେ, ୟାଦ ଏଟାଃ କୋୱାଃ କାମିରେ ତିଈ ସାଯୁ ଚାଲତେ ଦୁକୁ ଆଲୋ ନାମେଚାଏ।
\v 16 ମେନଦୋ ଆଗାର ମାସୀହ ହୋବାକାନ ଚାଲତେ ଦୁକୁ ନାମେୟାଏ, ଏଣ୍ଡେ ଆଲୋ ଗିଉଗୋଃ ଚାଏ, ମାଗାର ନେ ବାକାଣ ଲାଗିନ ପାରମେଶ୍ଵର ରାଃ ମାନାରାଙ୍ଗ ରିକାଚାଏ।
\v 17 ଚିୟାଃଚି ହେନ ସାମାଏ ହିଜୁଃ ସେଟେର କାନା ଚି ସୀଦା ପାରମେଶ୍ଵର ରାଃ ହୋଡ଼ୋକୋୱାଃ ନ୍ୟାୟ ହୋବାଅଃ ଚା; ଆଡୋଃ ଜାବ୍ ଚି ବିଚାର ରାଃ ଏଟେଃ ଆବୁତେଗୀ ହବାୱା ଏଣ୍ଡେ ହିନକୁୱାଃ ଚିନାଃ ଟୁଣ୍ଡୁ ହବାୱା ଅକଏ ପାରମେଶ୍ଵର ରାଃ ସୁସାମାଚାର କେ କାଏ ମାନାତିଙ୍ଗ ୟାଏ ?
\v 18 ଆଡୋଃ "ଆଗାର ଧର୍ମୀ ହୋଡ଼ ଗି କେଣ୍ଟେଃ ତେ ଉଦ୍ଧାର ନାମେୟାଏ, ଦୋ ଭକ୍ତିହୀନ ଆଡୋଃ ପାପୀ କୋତାଃ ତାଇନୋଃ ଗାଏ ?"
\v 19 ଏନାମେନ୍ତେ ଅକଏକୋ ପାରମେଶ୍ଵର ରାଃ ସାନାଙ୍ଗ ଲେକାତେ ଦୁକୁ ସାହାଅ ୟାକୋ, ଇନକୁ ବୁଗିନାଃ ରିକାତାନ ଲୋଃ ଆକୱାଃ-ଆକୱାଃ ଜୀଉ କେ ବିଶ୍ଵାସେ ଲେକାନ ବାବାଇ ନିଜାଃ ତିଈ ରେ ସୋମ୍ପାଅୱେ କାକୋ।
\c 5
\p
\v 1 ଆପେ ରେ ଯେ କୋ ପ୍ରାଚୀନ ତାଙ୍କୁ, ଇଙ୍ଗ ଇନକୁୱାଃ ଲେକା ପ୍ରାଚୀନ ଆଡୋଃ ମାସୀହ ରାଃ ଦୁକୁକୋରାଃ ଗୋୱା ହାର ହିଜୁଃ ତେୟା ମାନାରାଙ୍ଗ୍ ରେ ମେନେଶା ହୋବାକେତେ ହିନକୁକେ ନେୟା ବୁଝାଅକୁ ତାନିଙ୍ଗ।
\v 2 ଚି ପାରମେଶ୍ଵର ରାଃ ଏନ ଝୁଣ୍ଡ ରାଃ, ଅକନାଃ ଆପେକୋୱା ଥାଲାରେ ମେନାଃ ହୋରୋୟେପେ; ଆଡୋଃ ନେୟା ଦାବାବ ଏତେ କାହା ମାଗାର ପାରମେଶ୍ଵର ରାଃ ସାନାଙ୍ଗ ଲେକାତେ ରାଶିକାତାନ ଲୋଃ, ଆଡୋଃ ଟାକାପାଇଶା ହାୟା ଲାଗିନ୍ତେ କାହା ମାଗାର ମୋନ ଲାଗାଅ କେତେ ରିକାଏପେ।
\v 3 ଅକନ ହୋଡ଼ୋକୋ ଆପେକେ ଏମାକାନା, ଇନକୁୱାଃ ଚେତାନରେ ଆଧିକାର ଆଲୋପେ ଜାତାଅୟା, ମେନଦୋ ଝୁଣ୍ଡ ଲାଗିନ ତେ ଆଦାର୍ଶ ବାଇଏନପେ।
\v 4 ଚିମ୍ତା ମୁଖ୍ୟା ହୋରୋନିଃ ନେଲୋଗାଏ, ଏଣ୍ଡେ ଆପେକେ ମାନାରାଙ୍ଗ୍ ରାଃ ମୁକୁଟ ଏମୋଗା ଅକନାଃ କା ଗୋଶୋଓଗା।
\v 5 ନେୟାଲେକାତେ ହେ ନାୟା ଜାୱାନ କୋ, ଆପେ ହ ପ୍ରାଚୀନ କୋୱାଃ ଆଧିନ ରେ ତାଇନପେ, ମେନଦୋ ଆପେ ସୋବେନ ମିପୀୟାଃ ମିହଡ଼ ଏଟାଃ ନିଃ କେ ସେୱା ଲାଗିନ ଲେବେଃ ମୋନତେ ମାୟାଙ୍ଗ୍ ଥୋଲ ତାଇନୋଃ ପେ। ଚିୟାଃଚି "ପାରମେଶ୍ଵର ମାରାଙ୍ଗେନମୋନ କୋୱାଃ ବିରୋଧ ରିକାୟାଏ, ମେନଦୋ ହୁଡିଙ୍ଗେନମୋନ କୋକେ ଆନୁଗ୍ରାହା ରିକାୟାଏ।"
\v 6 ଏନାମେନ୍ତେ ପାରମେଶ୍ଵର ରାଃ ପେଡ଼େଜାନ ତିଈ ଲାଥାଲାରେ ଲେବେଃମୋନତେ ତାଇନପେ, ଏନାତେ ଇନିଃ ଆପେକେ ଠିକ ସାମାୟ ରେ ହାରାପେୟାଏ।
\v 7 ଆପେୟାଃ ସୋବେନ ଚିନ୍ତା ଇନିଜାଃ ଚେତାନରେ ବାଗିତାପେ, ଚିୟାଃଚି ଇନିଃ କେ ଆପେୟାଃ ଧ୍ୟାନ ମେନାଃ।
\v 8 ହୋସିୟାର ତାଇନପେ, ଆଡୋଃ ଏୟୋନ କାନୋଃ ପେ; ଚିୟାଃଚି ଆପେୟାଃ ବିରୋଧୀ ଶାଏତାନ ଗୁଲତାନ କୁଲା ଲେକା ନେ ଦାଣାରେ ମେନାଇଜା ଚି ଅକଏ କେ ଚାଗାଡ଼ ଯୋମୀୟାଏ।
\v 9 ବିଶ୍ଵାସରେ କେଟେଏଃ କେତେ, ଆଡୋଃ ନେୟା ସାରିକେତେ ଇନିଜାଃ ନାଡ଼େଏଜେନପେ ଚି ଆପେକୋୱା ହାଗା କୋ ଅକଏ ନେ ଅତେଦିଶୁମ ରେ ମେନାକୋୱା ନେ ଲେକାଗୀ ଦୁକୁ ସାହାଅ ତାନାକୋ।
\v 10 ନାଆ ପାରମେଶ୍ଵର ଅକଏ ସୋବେନ ଆନୁଗ୍ରାହା ରାଃ ଏହେମ ନିଃ ତାନିଃ, ଅକଏ ମାସୀହ ରେ ଆଜାଃ ଜାନାଅ-ଜାନାଅ ମାନାରାଙ୍ଗ୍ ଲାଗିନ କେଡ଼ାକେଦାଏ, ଆପେୟାଃ ହୁଡିଙ୍ଗ୍ ସାମାୟ ରାଃ ଦୁକୁ ସାହାଅ ତାୟୋମତେ ଆଇଃ ଗି ଆପେକେ ସିଦ୍ଧ ଆଡୋଃ ସ୍ଥିର ଆଡୋଃ ପେଡ଼େଜାନ ବାଇପେୟାଏ।
\v 11 ଇନିଜାଃ ଗି ରାଇଜ ଯୁଗାନାଯୁଗ ହୋବାଅଃ ଚା। ଆମିନ।
\v 12 ଇଙ୍ଗ ସିଲବାନୁସ ରାଃ ତିଈ ରେ, ଅକଏ କେ ବିଶ୍ଵାସେ ଲେକା ନିଃ ହାଗା ସାରିୟାଇଙ୍ଗ, ହୁଡିଙ୍ଗରେ ଆପେକେ ଅଲକେତେ ବୁଝାଅକାଦିଙ୍ଗ୍, ଆଡୋଃ ନେୟା ଗୋୱା ଏମାକାଦିଙ୍ଗ ଚି ପାରମେଶ୍ଵର ରାଃ ସାର୍ତି ଆନୁଗ୍ରାହା ନେୟା ଗି ତାନାଃ, ନେଣ୍ଡେ ଗି ବାଇକେତେ ତାଇନୋଃ ପେ।
\v 13 ଅକନ ବେବିଲୋନ ରେ ଆପେଲେକା ସାଲାକାନ ହୋଡ଼ୋ କୋ ମେନାକୋୱା, ଇନକୁ ଆଡୋଃ ଇଙ୍ଗଆଃ ହୋନ ମାର୍କୁସ ଆପେକେ ଜୋହାର କାଜିତାନାକୋ।
\v 14 ଦୁଲାଡ଼ ରାଃ ଚୁମା ତେ ମିହୋଡ଼ ଏଟାଃ ନିଃ କେ ଜୋହାର ରିକାଏପେ। ଆପେ ସୋବେନ କୋକେ, ଅକଏ ମାସୀହ ରେ ମେନାପେୟା, ଜୀଉସୁକୁ ନାମ କାତୋଃ ଚା।
