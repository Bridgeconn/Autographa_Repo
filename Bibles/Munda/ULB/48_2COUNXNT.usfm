\id 2CO
\ide UTF-8
\rem Copyright information: Creative Commons Attribution- Share Alike 4.0 License
\h 2 କୁରିନ୍ଥିୟୋରେନ
\toc1 କୁରିନ୍ଥିୟୋରେନ କୋ ଲାଗିନ ପାଉଲୁସ ପ୍ରେରିତ ରାଃ ଦୁସରା ଚିଠି
\toc2 2 କୁରିନ୍ଥିୟୋରେନ
\toc3 2 କୁରିନ୍ଥିୟୋରେନ
\mt 2 Corinthians
\mt କୁରିନ୍ଥିୟୋରେନ କୋ ଲାଗିନ ପାଉଲୁସ ପ୍ରେରିତ ରାଃ ଦୁସରା ଚିଠି
\c 1
\p
\v 1 ପାଉଲୁସାଃ ପାଡେତେ ପାରମେଶ୍ଵର ରାଃ ଇଛା ରେ ମାସୀହ ୟୀଶୁଆଃ (ପ୍ରେରିତ) ତାନିଃ ଆଡୋଃ ହାଗା ତିମୁଥିଉସ ପାଡେତେ ହାଗା ପାରମେଶ୍ଵର ଗାଃ କାଲିସିୟା ରେ ନୁତୁମ ଜେ କୁରୁନ୍ଥିଉସ ରେ ମେନାଗା, ଆଡୋଃ ସବେନ ଅଖାୟା ରେନ ସବେନ ପାବିତାର ହଡ଼ୋ କୋଃ ନୁତୁମ:
\v 2 ଆଲେୟାଃ ଆବା ପାରମେଶ୍ଵର ରାଃ ଆଡୋଃ ପ୍ରାଭୁ ୟୀଶୁ ମାସୀହ ଗାଃ ପାଡେତେ ଆନୁଗ୍ରାହା ଆଡୋଃ ଜୀଉସୁକୁ ନାମ କାତେୟକା।
\v 3 ଆବୁଆଃ ପ୍ରାଭୁ ୟୀଶୁ ମାସୀହ ଗାଃ ପାରମେଶ୍ଵର ରାଃ ଆଡୋଃ ଆବା ଗା ଧାନ୍ୟାବାଦ ହେୟଃ କା ଜେ ଦାୟା ରେନ ଆବା ଆଡୋଃ ସବେନ ପ୍ରାକାର ରେନ ଶାନ୍ତି ପାରମେଶ୍ଵର ତାନିଃ।
\v 4 ଇନିଃ ଆବୁଆଃ ଦୁକୁରେ ଶାନ୍ତି ଏମେୟାଏ ଆବୁ ଏନ ଶାନ୍ତି ରେନ ଲାଗିନ ଅକନାଃ ପାରମେଶ୍ଵର ଆବୁକେ ଏମାବୁ ତାନାଏ, ଇନିଃ କୋକେ ୟଗି ଶାନ୍ତି ଏମାଃକୁୱାଏ, ଅକନାଃ ରାକାମ ରାଃ ଦୁକୁ ରେ ତାଇନ ରେ ହଁ।
\v 5 ମେନଦୋ ଯାଲେକା ମାସୀହ ଗାଃ ଦୁକୁ ରେ ଥିମ୍ବା ମେଶାନ ତାନାବୁ, ଏନ ଲେକାଗି ଆବୁ ଶାନ୍ତି ରେୟଗି ମାସୀହ ଗାଃ ଦ୍ୱାରା ଥିମ୍ବା ମେଶାନ ତାନାବୁ।
\v 6 ଆଗାର ଆବୁ କ୍ଲେସ ନାମ ତାନାବୁ ଦୋ ନେୟା ଆପେୟାଃ ଶାନ୍ତି ଆଡୋଃ ଉଦ୍ଧାର ନାଗିନ୍ତେ ତାନାଃ ଆଡୋଃ ଆପେକେ ଶାନ୍ତି ନାମୋଃ ତାନା, ଦୋ ନେୟା ଆପେୟାଃ ଶାନ୍ତି ରେନ ଲାଗିନ ତାନାଃ ହେନାରେନ (ପ୍ରାଭାବ୍) ରେ ଆମ ଏନ ଧିରଜ ଲଅ ଏନ କ୍ଲେସ କେ ସାହାଅ ତାନାମ ଯାହନାଅ କେ ଆଲେୟଗି ସାହାଅ ତାନାଲେ।
\v 7 ଆଲେୟାଃ ଆଶ୍ରା ଆପେୟାଃ ବିଷାୟ ରେ ଗେହେରା ମେନାଗା; ମେନଦୋ ଆଲେ ସାରି କାଦାଲେ ଚି ଆପେ ଜାଲେକାଆଲେୟାଃ ଦୁକୁ ରେ ଏନଲେକାଗି ଶାନ୍ତି ରେ ୟଗି ହୁଣ୍ଡିନ ନାପେ।
\v 8 ହେ ହାଗାକୋ, ଆଲେ କାଲେ ସାନାଙ୍ଗ ତାନା ଚି ଆପେ ଏନ ଦୁକୁ ତେ କାସାରିଲେକା ତାଇନପେ, ଅକନାଃ ଆସିୟା ରେ ଆଲେ ରେ ଉୟୁଃ ଜାନା, ଚି ନେକାନ ମାରାଙ୍ଗ ହାମ୍ବାଲ ତେ ତେନାକାନ ତାଇକେନାଲେ, ଅକନାଃ ଆଲେୟାଃ ସାହାତିଙ୍ଗ ତେ ବାହାରି ତାଇକେନା, ନେତାଃ ସାନ୍ତେ ଚି ଆଲେ ଜୀଉ ନାମେ ରାଃ ଆଶ୍ରା ହ କା ତାଇକେନା।
\v 9 (ମେନଦୋ) ଆଲେ ମୋନ ରେ ବୁଝାଅ ଲେନାଲେ ଚି ଆଲେୟାଃ ରେ ଗୋଏଃ ରେ ଆନାଚୁ ହୋବାକାନା, ଚି ଆବ୍ବୁ ନିଜ ରେନ ଭାରୋସା କାବୁ ବହୟା (ବରନ୍) ପାରମେଶ୍ଵର ରାଃ ତେ ଗୋଏଃ କୋ ଜୀହଦ କୋୱାଏ।
\v 10 ଇନିଃ ଗି ଆଲେକେ ଗୋଏଃ ରେନ ମାରାଙ୍ଗ ସାଂକାଟ ତାଆଏ ତେ ବାଚାୱ ଲାଆଏ, ଆଡୋଃ ବାଚାଏ: ଆଡୋଃ ଆଲେୟାଃ ଇନିଃ ତାଆ ନେନେ ଆଶ୍ରା ମେନାଗା ଚି ଇନିଃଆୟୁର ରେୟଗି ବାଚାୱ କାତେୟାଏ।
\v 11 ଆଡୋଃ ଆପେୟଗି ମେଶା କେତେ ବିନ୍ତି ରାଃ ହୋରାତେ ଆଲେୟାଃ ସାହାଏତା ରିକାୟାପେ, ଚି ଅକନ ବାରଦାନ ବାହୁତ କୋୱାଃ ଚାଲତେ ଆଲେକେ ନାମଜାନା, ଏନା ରାଃ ଲାଗିନ ବାହୁତ କୋ ଆଲେୟାଃ ପାଡ଼େତେ ଧାନ୍ୟାବାଦ ରିକାଚାକୋ।
\v 12 ମେନଦୋ ଆଲେ ଆଲେୟାଃ ବୁଦ୍ଧି ଚି ନେନ ଗାୱାହି ରେ ଘାମାଣ୍ଡ ତାନିଙ୍ଗ ଚି ଦୁନିୟାରେ ଆଡୋଃ ଖାସ କେତେ ଆପେୟାଃ ବିଚରେ ଆଲେୟାଃ ଚାଲ ଚାଲାନ ପାରମେଶ୍ଵର ରାଃ ସାମାନ ନେକା ପାବିତାରାତା ଆଡୋଃ ସାଚାଇ ସାଙ୍ଗେ ତାଇକେନା ଏନା ଶାରିର ରେନ ଜ୍ଞାନରେ କାହା ମେନଦୋ ପାରମେଶ୍ଵର ରାଃ ଆନୁଗ୍ରାହା ଲଅ।
\v 13 ଆଲେ ଆମକେ ଆଡୋଃ ଜେ ଚୁନାଅ କାଲେ ଲଅ ରିକାମେଁ ତାନା କେବାଲ ଏନା ଯାହନାଁ ଆମ ପାଢାଅ ନାମ ଆଡୋଃ ମାନାୱ ୟାମ ତାନାମ ଆଡୋଃ ଇଙ୍ଗକେ ଆଶ୍ରା ମେନାଃ। ଚି ଏନା କେ ଆଖରି ସାନତେ ହଗି ମାନାୱ ୟାମ।
\v 14 ଯାଲେକା ଆପେୟାଃ ତେ ଚିମିନ କୋ ମାନାତିଙ୍ଗ କେଦାକୋ ଚି ଆଲେ ଆମାଃ ଘାମାଣ୍ଡ ରେନ କାରାନ ତାନ ଲେ ହେନ କାଗି ଆପେୟଗି ପ୍ରାଭୁ ୟୀଶୁଆଃ ଦିନ ଆବୁଆଃ ଲଗିନ ତେ ଘାମାଣ୍ଡ ରେନ ଦିନ ହୋୟଗା।
\v 15 ନେନ ଭାରୋସା ଏତେ ଇଙ୍ଗ ଚାହାୱ ତାନିଙ୍ଗ ଚି ପାହିଲା ଆପେୟାଃ ତାଆ ସେନାଇଙ୍ଗଚି ଆପେକେ ଆଡୋଃ ମିଆଁ ବାରଦାନ ନାମ ଚା।
\v 16 ଆଡୋଃ ଆପେୟଃ ତାଆଏ ତେ ମାକିଦୁନିଆ ତେ ସେନିଙ୍ଗ ଆଡୋଃ ଫେର ମାକିଦୁନିଆଁ ତାଆଏ ତେ ଆପେୟାଃ ତାଆ ସେନିଙ୍ଗଆଡୋଃ ଆପେ ଇଙ୍ଗକେ ୟାହୁଦୀୟା ରେନ କାଟିଃ ସାଙ୍ଗିନ ତେଗି ସେଟେର ରିଙ୍ଗ ପେ।
\v 17 ନେୟା ଲାଗିନ ଯାହାନାଁ ଇଙ୍ଗ ଇଛା ଲାଇଙ୍ଗ ଚିନିଙ୍ଗ ଚାନ ଚାଲ ଦେଖାଅ କେଦିଙ୍ଗ। ଦୋ ଯାହନାଁ ରିକା ନାଙ୍ଗଗ ତାନାଅ ତାନିଙ୍ଗଚିନା ହଡ଼ମୋ ରେନ ଲେକାତେ ରିକାୟାଇଙ୍ଗ ସାନାଙ୍ଗ ତାନାଇଙ୍ଗ ଚି ଇଙ୍ଗ ବାକାଣ ରେ ହାଁ, ହାଁ ୟ କାଜିୟାଇଙ୍ଗ ଆଡୋଃ କାହା ୟଗି କାଜିୟାଇଙ୍ଗ।
\v 18 ଚିୟାଃଚି ପାରମେଶ୍ଵର ସଚା ଗାୱାହି ତାନିଃ ଚି ଆବୁଆଃ ଏନ ବାଚାନରେ ଜେ ଆପେକେ କାଜି କାଦାଏ ହାଁ ଆଡୋଃ କାହା ବାରାନାଆ କା ନାମୋଗା।
\v 19 ଚିୟାଃଚି ପାରମେଶ୍ଵର ରାଃ ହୋନ କତାଃ ୟୀଶୁ ମାସୀହ ଯାହାଏ ଆବୁଆଃ ଦ୍ୱାରା ଆର୍ଥାତ ଇଙ୍ଗଆଃ ଆଡୋଃ ସିଲବାନୁସ ଆଡୋଃ ତିମୁଥିଉସ ରେନ ଦ୍ୱାରା ଆପେୟାଃ ଥାଲାରେ ପ୍ରାଚାର କାନା ଏଣ୍ତେ ରେ ହାଁ ଆଡୋଃ କାହା ବାରାନାଆ କା ତାଇ କେନା ମେନଦୋ ଏଣ୍ତେ ଗି ହାଁ ହୋଇତାନା।
\v 20 ଚିକାଲେଚି ପାରମେଶ୍ଵର ରାଃ ଯାମିନ ପ୍ରାତିଗ୍ୟା ମେନାଃ ଏନା ସବେନ ଏଣ୍ତେ ରେ ତାଇ କେନା ହାଁ ରେନ ସାଙ୍ଗେ ମେନାଗା ଏନା ଲାଗିନ ଇନିଃ ଗା ଦ୍ୱାରା ଆମିନ ୟ ହୋଇଜାନା ଚି ଆବୁୱାଃ ପାର୍ମେଶ୍ୱରାଃ ମାନାରାଙ୍ଗ ହେୟଃ କା।
\v 21 ଆଡୋଃ ଆଲେ ଆପେୟାଃ ଲଅ ମାସୀହ ରେ କେଟେର ୟାଏ ଆଡୋଃ ଯାହାଏଁ ଆବୁୱାଃ ଆଭିଷେକ କେଦାଏ ଇଙ୍ଗ ଗି ପାରମେଶ୍ଵର ତାନାଇଙ୍ଗ।
\v 22 ଯାହାଏ ଆବୁୱାଃରେ ଚାପା ହଗି ରିକା କେଦାଏ ଆଡୋଃ (ବାୟାନ୍) ରେ ଆତ୍ମା କେ ଆବୁୱାଃ ମାନ ରେ ଏମ କେଦାଏ।
\v 23 ଇଙ୍ଗ ପାରମେଶ୍ଵର କେଃ ଗାୱା କେତେ କାଜି ତାନାଇଙ୍ଗ ଚି ଇଙ୍ଗ କୁରିନ୍ଥିୟୋ ରେ ନେୟାଲଗିନ କାଇଙ୍ଗ ହିଜୁଃ ଜାନା ଚି ଇଙ୍ଗକେ ଆପେ ପାଡ ବାୟା ହିଜୁଃ ତାନା।
\v 24 ନେୟା କାଜି ଆଲେ ବିଶ୍ୱାସ ରେନ ବିଷାୟ ରେନ ଆପେକେ ଏମ ନାଙ୍ଗଗ ସାନାଙ୍ଗ ମେନଦୋ ଆପେୟାଃ ରାସିକାରେ ମେନାଁଗା ଚିୟାଃଚି ଆମ ବିଶ୍ୱାସ ରେଗି ଗାଇ କେତେ ତାଇନମେଁ।
\c 2
\p
\v 1 ଇଙ୍ଗ ଇଙ୍ଗଆଃ ମୋନ ରେ କାଜି ଠାନାଓ ଲେଦାଇଙ୍ଗ ଚି ଆଡୋଃ ଆପେ ନାଡ଼େଏ ମୋନ ଦୁକୁ କେତେ କାଇଙ୍ଗ ସେନା।
\v 2 ଚିୟାଃଚି ଆଗାର ଇଙ୍ଗ ଆପେକେ ମୋନ ଦୁକୁପେ ୟାଇଙ୍ଗ, ଦ ଇଙ୍ଗକେ ଅକୋଏ ସୁକୁ ଏମାଇୟାଏ, ଇନିଃ ଗିଦାଙ୍ଗ ଅକୋଏ କେ ଇଙ୍ଗ ମୋନ ରେ ଦୁକୁ ଏମାଇଯାଏ
\v 3 ଆଡୋଃ ଇଙ୍ଗ ନେ କାଜି ନେମେନ୍ତେ ଅଲ କେଦାଇଙ୍ଗ, ଚି ନେକା ଆଲୋକା ହୋବାୱ ଚା ଚି, ଇଙ୍ଗଆଃ ହିଜୁଃ ରେ ଅକୋଏ ତେ ସୁକୁ ନାମୋଃ ଚାହି, ଇଙ୍ଗ ଇନିଃ ତେ ମୋନ ରେ ଦୁକୁୱାଇଙ୍ଗ; ଚିୟାଃଚି ଇଙ୍ଗକେ ଆପେ ସବେନ କୋରେ ଭାରୋସା ମେନାଃ, ଚି ଅକନାଃ ଇଙ୍ଗଆଃ ସୁକୁ ତାନାଃ, ଏନାଗି ଆପେୟାଃ ହ ତାନାଃ।
\v 4 ମାରାଙ୍ଗ ଦୁକୁ, ହାର ମୋନ ରାଃ ହାସୁ ରେ, ଇଙ୍ଗ ଥିମବା ଗି ମେଏଃ ଦାଆ ଜୋରୋ-ଜୋରୋ କେତେ ଆପେକେ ଅଲ ଲେଦାଇଙ୍ଗ ଏନାମେନ୍ତେ କାହା, ଚି ଆପେ ଉଦାସ ମେନାପେୟା, ମେନଦୋ ଏନାମେନ୍ତେ ଚି ଆପେ ଏନ ମାରାଙ୍ଗ ଦୁଲାଡ଼ କେ ସାରିକେପେ, ଅକନାଃ ଇଙ୍ଗକେ ଆପେ ଲାଗିନ ମେନାଃ।
\v 5 ହେନା ମେନଦୋ ହଡ଼ମ ରେୟା ଦୁକୁ ତାକଲିଫ ଆଡୋଃ ଜୀବାନ ରେୟା ବାଧାହାସୁ ମେଡ ରିୟା ଦାଆ ଜର କେତେ ଇଙ୍ଗ ଆପେକେ ଆଲାଲ ପେୟା, ଚିୟାଃଚି ଆପେ ଦୁକୁ ତାକଲିଫ ନାମେପେ ଏନା ମେନ୍ତେ କାହା ଚିୟାଃଚି ଇଙ୍ଗ ଦୁଲାର ଦୁଲାଡ଼ ଆପେ ଲୋତେ ମେନାଃ ଏନା ପେ ସାରି ଧାଡୟା।
\v 6 ଅକଏ ଆଗାର ଦୁକୁ ତାକଲିଫ କୋ ଅମ ତାନା ଇନିଃ ଇଙ୍ଗକେ ଦୁକୁ କାଏ ଅମା ଚିୟାଃଚି ଆଏଃ ଲେକାନ କୋ ଆପେକେ ଦୁକୁ ତାକଲିଫ କୋ ଅମା କାଦ ପେୟା।
\v 7 ନେୟାତେ ନେୟା ବୁଗିନ ତାନାଃ ଚି ଇନିଜାଃ ଆପରାଧ କେ ଛାମା ରିକାଏପେ; ହାର ଶାନ୍ତି ଏମାଇପେ, ନେକା ଆଲୋକା ହୋବାଅଃ ଚା ଚି ନେକାନ ହୋଡ଼ ଦୁକୁ ତାନ ଲୋଃ ତାଇନାଏ।
\v 8 ଏନା ମେନ୍ତେ ଇଙ୍ଗ ଆପେକେ ବିନ୍ତି ପେ ତାନିଙ୍ଗ, ଚି ଇନିଃ ଆପେୟାଃ ଦୁଲାଡ଼ ରାଃ ପ୍ରାମାଣ ଏମାଇପେ।
\v 9 ଏନା ଲାଗିନଏନ ହଡ଼ଲୋତେ ସୁକୁ କାଜିକୋ କାଜିପେ ମେନ୍ତେ ଆପେ କେ ଇଙ୍ଗ ଗୁହାରିପେ ତାନାଃ।
\v 10 ଆକେୟାଃ ଆମ ଯାହାନାଃ ଛାମା ତାନ ରେ ଦ ଇନିଃ କେ ଇଙ୍ଗ ହ ଛାମା ରିକାୟାଇଙ୍ଗ, ଚିୟାଃଚି ଇଙ୍ଗ ହ ଅକନକୋକେ ଛାମା କାଦାଇଙ୍ଗ, ଆଗାର ରିକା କାଦାପେ, ଦ ଆପେୟାଃ ଲାଗିନ ମାସୀହ ରାଃ ଜାଗାରେ ତାଇନକେତେ ଛାମା କାଦିଙ୍ଗା
\v 11 ଚି ଶାଏତାନ ରାଃ ଆବୁରେ ଚାଲାକି ଆଲୋକା ହୋବାଅଃ ଚା, ଚିୟାଃଚି ଆଲେ ଇନିଜାଃ ୟୋଜନା ତେ କାସାରି ବାଙ୍ଗଲେୟା।
\v 12 ଚିମ୍ତା ଇଙ୍ଗ ମାସୀହ ରାଃ ସୁସାମାଚାର ଉଦୁବ ଲାଗିନ ତ୍ରୋଆସ ହିଜୁଃ ଜାନାଇଙ୍ଗ ଦ ପ୍ରାଭୁ ଇଙ୍ଗଆଃ ଲାଗିନ ମିୟାଃ ଦୁଆର ଖୋଲାଅ କେଦାଏ।
\v 13 ଦ ଇଙ୍ଗଆଃ ମୋନ ରେ କାଇଙ୍ଗ ସାହାତିଙ୍ଗ କେଦା ନେୟା ଲାଗିନ ଚି ଇଙ୍ଗଆଃ ହାଗା ତିତୁଷ କେ କାଇଙ୍ଗ ନାମ କିଜା, ଏନାମେନ୍ତେ ଇନକୁଏତେ ବିଦା ଇଦିକେତେ ଇଙ୍ଗ ମାକାଦୁନିୟା ତେ ସେନ ଜାନାଇଙ୍ଗ।
\v 14 ମେନଦୋ ପାରମେଶ୍ଵର ରାଃ ଧାନ୍ୟାବାଦ ହୋବାଅଃ କା ଚି ଅକଏ ମାସୀହ ରେ ଆବୁକେ ଜିତାଅ ରାଃ ପାରାବ ରେ ଇଦି ହୋନୋର ୟାଏ, ଆଡୋଃ ଆଜାଃ ସେଣା ରାଃ ବୁଗିନସୋୱାନ ତେ ଆବୁ ହୋରାତେ ସବେନ ତାଃ ସେଟେର ୟାଏ।
\v 15 ଚିୟାଃଚି ଆବୁ ପାରମେଶ୍ଵର ରାଃ ନାଡ଼େଏ ଉଦ୍ଧାର ନାନାମ କୋ ଲାଗିନ ହାର ନାଷ୍ଟ ହୋବାଅଃ ବାରାନ କୋ ଲାଗିନ ମାସୀହ ରାଃ ବିଗିନସୋୱାନ ତାନଲେ।
\v 16 ମିଃ ଫାଡାରେ ହଡ଼ କୱାଃ ଗଜେନ କାଜି କୋ ଆଡୋଃ ଏଟାଃ ଫାଡାରେ ହଡ଼କୋ ଜିବାନ ନାମେ ସୁହା ସୁନୁମ ଲେକା ଆଡୋଃ ନେନ କାଜି ଲାଗିନ ଅକଏ ରାଜି ମେନିୟା।
\v 17 ଚିୟାଚି ଆବୁ ଇନକୁୱାଃ କୋ ଲେକା କାହା, ଅକନ କୋ ଚି ପାରମେଶ୍ଵର ରାଃ ବାଚାନ କେ ସାନାଵ ବାଡ଼ା ୟାକ; ମେନଦା ମୋନ ରାଃ ସାର୍ତି ତେ, ହାର ପାରମେଶ୍ଵର ରାଃ ପାଡ଼ ଏତେ ପାରମେଶ୍ଵର ରାଃ ସାମନାଙ୍ଗ ସାରିକେତେ ମାସୀହ ରେ କାଜିୟାଲେ।
\c 3
\p
\v 1 ଆବୁମାନକୋ ଚିନାଃ ଆଡୋଃ ମିସା ଜୀବାନ ରିୟା ସୁକୁ କାଜି କୋବୁ କାଜି ତାନା ଚି ଏଟାଃ ହଡ଼କୋ ଲେକାଆପେ ମାନ କୋ ତାତେ ଚି ଆପେ ତାଇତେ ଆଲେୟାଃ ସୁକୁ କାଜିରାଃ ପାରିମାନ କୋ ଲେ ଆସିପେ ତାନାଃ।
\v 2 ଆପେ ମାନକୋ ଦୋ ଆଲେୟାଃ ଜୀବାନରେ ଅଲା କାନପେ ଏନାଏତେ ସବେନ ହଡ଼ କୋୱାଃ ଜାନାଗାର ଚିତ ପାଡାଓ କେଡ ଲେକା
\v 3 ଏନାଏତେ ଆପେ ମାନକୋ ଆଲେୟାଃ ସେବା ସୁସାର ଅଲାକାନ ମାସୀହ ରାଃ ପୁଥି ଲେକା ନେୟା ସାରିୟଃ ତାନା ଏନା ଜାହାନ ରେୟ କାହା ଅଲା କାନା। ନେୟା ପାରମେଶ୍ଵର ଆତ୍ମା ତେ ଅଲାକାନା। ଦିରିରାଃ ଚାଟାନ ନାହାଲା। ହଡ଼ମୋ ରିୟା ମାସ ଭିତାର ରେ ଅଲାକାନା।
\v 4 ଆଡୋଃ ମାସୀହ ପ୍ରାଭୁ ଆଃ ଲାଗିନ ପାରମେଶ୍ଵର ତାହାରେ ଭାରୋସା ମାଡାଅ କୋତେ ନେନ ପ୍ରାକାର ଆବୁଆଃ ବିଶ୍ୱାସ ମେନାଃ।
\v 5 ଆବୁ ମାନ କୋ ନିଜେ ଜାହାନ ବୁଗିନ ତେୟା କାମିକୋ କାବୁ ସାରିଯା ଲେକି ପାରମେଶ୍ଵର ରାଃ ପେଡ଼େଏ ଆଶିର୍ବାଦେତେ ବୁ କାମି ଧାଡ଼ିୟା।
\v 6 ଆଏଃ ଦୋ ଆବୁ ମାନ କେ ନାୱା ନିୟାମଥଲ ରାଃ ଦାସି ହୋବା ଲାଗିନ ଲେକାନ ବାଇକେଦାଏ, ଶାବ୍ଦ ରାଃ ସେବାକ କାହା ମେନଦୋ ଆତ୍ମା ରାଃ; ଚିୟାଃଚି ଶାବ୍ଦ ଗୋଜେୟାଏ, ମେନଦୋ ଆତ୍ମା ଜିହୀଦ ଏୟାଏ।
\v 7 ଆଡୋଃ ଆଗାର ଗୋନୋଏଃ ରାଃ ନେ ନିୟାମ ଅକଣ୍ଡେ ରାଃ ଆକ୍ଷାର ଦିରିପାଟାକୋରେ ଖୋଦାକେତେ ଅଲାକାନ ତାଇକେନା, ଏନା ନେତାଃ ସାନ ଜୁଜୁଲାନ ଜାନା, ଚି ମୁଶା ରାଃ ମେଃମୁହାଡ଼ ରେୟାଃ ଯୁନୁଲ ଚାଲତେ ଅକନାଃ ହୁଡିଙ୍ଗ ଇଦିୟୋଃ ତାଇକେନା, ଇସ୍ରାଏଲ ଇନିଜାଃ ମେଃମୁହାଡ଼ କେ ନେଲ କାକୋ ଧାଡ଼ି ତାଇନା।
\v 8 ଦ ଆତ୍ମା ରାଃ ନିୟାମ ଆଡୋଃ ଗି ଯୁନୁଲାନ ଚିନାଃ ଲାଇ କା ହୋବାଅଃ ୱା।
\v 9 ଚିୟାଃଚି ଦୋଷୀ ବାଇତାନ ନିୟାମ ଯୁନୁଲାନ ତାଇକେନା, ଦ ଧାର୍ମୀ ବାଇତାନ ନିୟାମ ଆଡୋଃ ଗି ଯୁନୁଲାନ ଚିନାଃ ଲାଇ କା ହୋବାଅଃ ୱା।
\v 10 ହାର ଅକନାଃ ଯୁନୁଲାନ ତାଇକେନା, ଏନା ହଗି ଏନ ଯୁନୁଲ ରାଃ ଚାଲତେ ଅକନାଃ ହେନାତେ ହ ବାଢ଼ାଅ କେତେ ଯୁନୁଲାନ ତାଇକେନା, ଜାହାନ ଯୁନୁଲାନ କା ହୋବାଜାନା।
\v 11 ଚିୟାଃଚି ଚିମ୍ତା ଏନା ଅକନାଃ ଛାବା ଇଦିଅଃ ତାଇନା ଯୁନୁଲାନ ତାଇକେନା, ଦ ଏନା ଅକନାଃ ବାଇକେତେ ତାଇନୋଗା, ଆଡୋଃ ଗି ଯୁନୁଲାନ ଚିନାଃ ଲାଇ କା ହୋବାଅଃ ୱା।
\v 12 ଏନାଏତେ ଏନ ଲେକା ଭାରୋସା ଆବୁ ମାନକୋ ନାମ କେତେ ବେଶି ପେଡ଼େଏ ନାମେୟାବୁ।
\v 13 ଆଡୋଃ ଇସ୍ରାଏଲୀ ହୋନକୋ ଚିଲକା ଏନ ଛାବାୱ ରାସିକା ଲେକା କୋ କାମି ତାନା ଏନା ମେନ୍ତେ ମୋଷା ଏନ ଲେକା ମେଡ ମୁଡାରେ କୁଲ ତାଇ କିନା। ଆବୁ ଏନ ଲେକା ନାହାଲାକ।
\v 14 ଚିୟାଃଚି ଆକୋଆ ମେଡ ରିୟା ଜ୍ଞାନ ତେକୋ ଆନ୍ଧା କାନାକୋ ଚିୟାଃଚି ନାହା ତଲକ ମାରି ନିୟାମ ପାହାଡ ସାମାୟରେ ସିଦା ଲେକା ଆଚାର ବିଚାର ତାକୋ ମେନା। ଆଡୋଃ ମାସୀହ ତାହାରେ ନେନ ଆଚାର ବିଚାର କୋ ଉକୁ ତାନା ନେୟା କାହା ଲେଲୋଃ ତାନା।
\v 15 ଆଡୋଃ ନାଆ ସାନ ଚିମ୍ତା ମୁଶା ରାଃ ପୁଥି ପାଢ଼ାଅଃ ୱା, ଦ ଇନକୁ ୱାଃ ହିରଦାୟ ରେ ପାରଦା ଉୟୁଃ କାନୋ ୱା।
\v 16 ଆପେ ପ୍ରାଭୁ ତାରେ ମନ ବିୟୁର ରୁହାଡ ରେ ଆୟୁର ବିଚାର କୋ ସୁଧୁରାୱ।
\v 17 ପ୍ରାଭୁ ଆତ୍ମା ତାନକିନ। ଆଡୋଃ ଅକତାଃରେ ପ୍ରାଭୁ ଆଃ ଆତ୍ମା ହେନ୍ତାଃ ରେ ସ୍ବତନ୍ତ୍ର ମେନାଃ।
\v 18 ମେନଦୋ ଚିମ୍ତା ଆବୁ ସବେନ କୋୱାଃ ଅଟାଃକାନ ମେଏଃ ମୁହାଡ଼ ତେ ପ୍ରାଭୁ ଆଃ ମାନାରାଙ୍ଗ ନେ ଲେକା ନେଲୋଃ ୱା, ଜେଲେକା ଆଏନା ରେ, ଦ ପ୍ରାଭୁ ରାଃ ହୋରାତେ ଅକନିଃ ଆତ୍ମା ତାନିଃ, ଆବୁ ଇନିଜାଃ ଲେକା ଗି ମାନାରଙ୍ଗ ଚେତାନ ମାନାରାଙ୍ଗ ନାମ କେତେ ବାଦଲୀ ଇଦିଅଃ ତାନାବୁ।
\c 4
\p
\v 1 ଏନା ମେନ୍ତେ ଆଲେରେ ଏନଲେକା ଦାୟା ଜାନା ଚି ନେ ସେବା ନାମ ଜାନା ଦୋ ଆଲେ ଭାରୋସା କାଲେ ବାଗେୟା।
\v 2 ମେନଦୋ ଆଲେ ଗିୟୁଃ ରାଃ ଉକୁ କାମିକୋକେ ବାଗିକେଦାଲେ, ଆଡୋଃ ନା ହୋସିୟାର ତେ ସେସେନାଲେ, ଆଡୋଃ ନା ପାରମେଶ୍ଵର ରାଃ ବାଚାନ ରେ ମେଶାୟାଲେ, ମେନଦୋ ସାର୍ତି କେ ଉଦୁବ କେତେ, ପାରମେଶ୍ଵର ରାଃ ନାଡ଼େଏ ସବେନ ହୋଡ଼ କୋୱାଃ ସେଣାରେ ଆଲେୟାଃ ଭାଲାଇ ଦୁବେୟାଲେ।
\v 3 ମେନଦୋ ଆଗାର ଆବୁଆଃ ସୁସାମାଚାର ରେ ପାର୍ଦା କାନା ଦୋ ନେୟା ନାଷ୍ଟ ହବାଲାଇନ ମେନାଃ।
\v 4 ଆଡୋଃ ଏନ ଆବିଶ୍ୱାସି କୋ ଲାଗିନ, ଅକଏ କୋୱାଃ ସେଣା କେ ନେ ଅତେଦିଶୁମ ରାଃ ଇଶ୍ୱାର ଆନ୍ଧା ରିକା କାଦାଏ, ଏନାତେ ମାସୀହ ଅକନିଃ ପାରମେଶ୍ଵର ରାଃ ଛାପା (ପ୍ରାତିରୂପ) ତାନିଃ, ଇନିଜାଃ ଯୁନୁଲାନ ସୁସାମାଚାର ରାଃ ମାଶ୍କାଲ ଇନକୁୱାଃ ରେ ଆଲୋ ନେଲୋଃ କା।
\v 5 ଚିନାବ୍ହିଆବି ଗି କାହା ମେନଦୋ ମାସୀହ ୟୀଶୁ କେ ଗି ପ୍ରାଚାରୟାକ ଚି ଇନିଃ ଗି ପ୍ରାଭୁ ତାନିଃ ଆଡୋଃ ଆବୁଆଃ ବିଷାୟ ରେ ଗି ନେୟା କାଜି ଆବୁ ଚି ୟୀଶୁଆଃ କାରାନ ଆପେୟାଃ ସେଆ ହଡ଼ୋ ତାନିଃ।
\v 6 ନେୟାମେନ୍ତେ ଚି ପାରମେଶ୍ଵର ଗି ତାନିଃ, ଅକଏ କାଜିକେଦାଏ, "ନୁବାଃ ରେ ମାସ୍କାଲ ଯୁଲୋଃ କା" ଆଡୋଃ ଏନା ଗି ଆବୁଆଃ ହିରଦାୟ ରେ ଯୁଲ ଜାନା, ଚି ପାରମେଶ୍ଵର ରାଃ ମାନାରାଙ୍ଗ ରାଃ ଉରୁମ ରାଃ ମାସ୍କାଲ ୟୀଶୁ ମାସୀହ ଗାଃ ମେଏମୁହାଡ଼ତେ ମାସ୍କାଲ ଅଃ କା।
\v 7 ମେନଦୋ ଆବୁଆଃ ନାଡ଼େଏ ଏନ ସାମ୍ପାତି ହାସାରା ବାସନା ରେ ମାଣ୍ତାୱ କାନା ଚି ନେୟା କା ବାଅଃ ସାମାର୍ଥ ଆବୁଆଃ ଆଡୋଃ ତେ ଜାହା ମେନଦୋ ପାରମେଶ୍ଵର ଗି ଚି ଆଡୋଃ ତେ ଟାହାରାଅଃ ଆ।
\v 8 ଆବୁ ଚାଇର ହଡ଼ୋ ଆଡୋଃ ତେ ଶାସ୍ତି ଭୋଗାଅ ୟାବୁ ହାର ସାଂକାଟରେ କାବୁ ପାଡାଅ ଆବୁ ଜେତାନ ଉପାୟ କ ତାନ ବୁ ହାର ନିରାଶ କାବୁ ହବାଅଃ ଆବୁ।
\v 9 ସାତାଅ କାନ ଆବୁ ଦୋ ୟୋଗି କାବୁ ସେନାବୁ ୟୀଶୁ କେନୋଃ ଆବୁ ହାର ନାଷ୍ଟ କାବୁ ହବାଃ ଆବୁ।
\v 10 ଆଲେ ୟୀଶୁ ରାଃ ଗୋନୋଏଃ କେ ଆପନାଃ ହଡ଼ମୋ ରେ ସବେନ ସାମାୟ ଇଦି ହୋନୋର ୟାଲେ, ଚି ୟୀଶୁ ରାଃ ଜୀଦାନ ହଗି ଆଲେୟାଃ ହଡ଼ମୋ ରେ ନେଲୋଗା।
\v 11 ଚିୟାଃଚି ଆବୁ ଜିନିଃ ରେ ଅକଏ ସବେନ ହୁଲାଙ୍ଗ ୟୀଶୁଗା କାରାନ ଗଜେନ ରାଃ ତିଈରେ ସୋମ୍ପାଅ କେନ ଗାବୁ ଚି ୟୀଶୁ ଗାଃ ଜୀଉ ଆବୁଆଃ ଗଜେନ ହାର ହଡ଼ମୋରେ ପ୍ରଗତ ମେନା।
\v 12 ନେନ ପ୍ରାକାର ଗଜେନ ଦୋ ଆବୁଆଃ ରେ ଦାବାଅ ତାଲାଆ ଆକ ଜୀଉ ଆପେୟାଃ ରେ।
\v 13 ଏନାମେନ୍ତେ ଚି ଆବୁ ରେ ଏନ ବିଶ୍ୱାସ ଗି ଆତ୍ମା ତାନାଃ ଆକେୟାଃ ବିଷାୟ ରେ ଅଲା କାନା ଇଙ୍ଗ ବିଶ୍ୱାସ କେଦାଇଙ୍ଗ ନେୟାମେନ୍ତେ ଇଙ୍ଗ କାଜି କେଦାଇଙ୍ଗ ଆବୁୟ ବିଶ୍ୱାସ ୟାବୁ ଏନା ମେନ୍ତେ କାଜିୟାବୁ।
\v 14 ଚିୟାଃଚି ଆବୁ ସାରିତାନାବୁ ଚି ଅକଏ ଚି ପ୍ରାଭୁ ୟୀଶୁ କେ ବାଞ୍ଚାଅ କିଜାଏ ଇନିଜାଃ ୟୀଶୁରେ ଭାଗି ସାରିକେତେ ବାଞ୍ଚାଅ ବୁଆଏ ଆଡୋଃ ଆପେୟାଃ ଲଅ ଆବୁଆଃ ନାଡ଼େଏରେ ତାଇନା।
\v 15 ଚିୟାଃଚି ସବେନ ସାମାଜ ଆପେୟାଃ ଲାଇ ତାନାଃ ଏଣ୍ତେ ଆନୁଗ୍ରାହା କୋ ଲାଗିନ ଥିମ୍ବା କେତେ ପାରମେଶ୍ଵର ସବେନ ରାଃ ମାନାରାଙ୍ଗ ଲାଇ ଧାନ୍ୟାବାଦୟ ବାଢାଏ ଆବୁ।
\v 16 ଏନାମେନ୍ତେ ଆବୁ ଧିରାଜ କାବୁ ବାଗେୟାବୁ ଏଣ୍ଡେ ୟ ଆବୁଆଃ ଭିତାର ରେ ହଡ଼ୋ କୋୱାଃ ଦିନ ପ୍ରାତି ହୁଲାଙ୍ଗ ନାଆ ହାବାଃ ଇଦି ଅଗା।
\v 17 ଚିୟାଃଚି ଆବୁଆ ସବେନ ଇମ୍ତାଙ୍ଗ ଲାଇ ହୁଡିଙ୍ଗ କାଲାଙ୍ଗ ରେୟ ଶାସ୍ତି ଆବୁଆଃ ଲାଇ ଥିମ୍ବା ଗି କା ଗନଆନ କାନ ଆଡୋଃ ରାସିକାନ ମାହିନା ଇଦିଅଏଆ।
\v 18 ଆଡୋଃ ଆବୁ ନେଲାକାନ ଜିନିଷ କୋକେ କାହା ମେନଦୋ କା ନେଲାକାନ ଜିନିଷ କୋକେ ନେଲ କାତେୟାଲେ, ଚିୟାଃଚି ନେଲକାନ ଜିନିଷ ହୁଡିଙ୍ଗ ଦିନ ଲାଗିନ ତାନାଃ, ମେନଦୋ କାନେଲାକାନ ଜିନିଷ ସବେନ ହୁଲାଙ୍ଗ ବାଇଲାନ ତାଇନୋଗା।
\c 5
\p
\v 1 ଚିୟାଃଚି ଆବୁ ସାରିତାନାବୁ ଚି ଆବୁଆ ଅତେରେ ଡେରା କାନ ଅଡ଼ାଆ ଆସକା ୟାକ ଦୋ ଆବୁକେ ପାରମେଶ୍ଵର ରାଃ ପାଡେତେ ସିର୍ମାଦିଶୁମ ରେ ନେକାନ ଅଡ଼ାଆ ନାମୋଗା ଏନ ତିଈ ତେ ବାଇକାନ ଅଡ଼ାଆ କାହା, ମେନଦୋ ସବେନ ହୁଲାଙ୍ଗ ରେନ ତାନାଁ।
\v 2 ନେଣ୍ତେ ଦୋ ଆବୁ ଗେରାଙ୍ଗ ତାନାବୁ, ଆଡୋଃ ମାରାଙ୍ଗ ସାନାଙ୍ଗ ଦୋହୋ ତାନାବୁ; ଚି ଆବୁୱାଃ ସିର୍ମାଦିଶୁମ ରାଃ ଅଡ଼ାଆ କେ ତୁସିଙ୍ଗ କୋୱାଃ ବୁ।
\v 3 ଚି ନେୟା କେ ତୁସିଙ୍ଗ କେତେ ଆବୁ କାବୁ ଲାଙ୍ଗଟା ନେଲଗା।
\v 4 ଆଡୋଃ ଆବୁ ନେ ଡେରା ରେ ତାଇନତାନ ଲୋଃ ହାମ୍ବାଲ ତେନାକାନ ଗେରାଙ୍ଗ କାତେୟାଲେ, ଚିୟାଃଚି ଆଲେ ଖୋଲାଅ ନାଙ୍ଗ କାହା, ମେନଦୋ ତୁସିଙ୍ଗ ନାଙ୍ଗ ସାନାଙ୍ଗାଲେ, ଏନାତେ ଅକନାଃ ଗୋଜୋଃତେୟାଃ ତାନାଃ ଜୀଦାନ ରେ ଉଦୁବୋଃ କା।
\v 5 ଆଡୋଃ ଆକାଏ ଆଲେକେ ନେ ବାକାଣ ଲାଗିନ ବାଇ କେଦାକଏ ଇନିଃ ପାରମେଶ୍ଵର ତାନିଃ, ଅକନିଃ ଆବୁକେ ଆୟୁର ତେୟାଃ ଗନଙ୍ଗ ରେ ଆତ୍ମା ହ ଏମ ତାଦାଏ।
\v 6 ଏନ୍ତେ ଆବୁ ସବେନ ଇନତାମ ଧିରାଜ ଦହୟାକ ଆଡୋଃ ନେୟା ସାରିୟାଲେ ଚି ଜାମ୍ତାଙ୍ଗ ଆବୁ ହଡ଼ମୋ ରେ ତାଇ ନାବୁ ଏନସାନ୍ତେ ପ୍ରାଭୁ ତେ ଆଲାଗ ମେଁ ନା ବୁଆ।
\v 7 ମେନଦୋ ଆବୁ (ରୁପ୍‌) କେ ନେଲ କେତେ କାହା ବିଶ୍ୱାସ ରେ ସେନ ତାନାଲେ।
\v 8 ନେୟା ଲାଗିନ ଆବୁ ଧିରାଜ ଦହ ତାନାବୁ ଆଡୋଃ ହଡ଼ମୋ ତେ ଆଲଗା କେତେ ପ୍ରାଭୁଗାଃ ସାଙ୍ଗେ ତାଇନ ଆଡୋଃ ଗି ବେଷ ବୁଝାଅ ତାନାଇଙ୍ଗ।
\v 9 ନେନ ଲାଗିନ ଆବୁଆଃ ମାନ ରେନ ସାନାଙ୍ଗ ନେୟା ତାନାଏ ଚି ଚାହେ ସାଙ୍ଗେ ତାଇନ ମେଁ ଚାହେ ଆଲଗା ତାଇନ ମେଁ ଆଡୋଃ ଆବୁ ଆଲେ କେ ଖିସ କାଜିୟାବୁ।
\v 10 ମେନଦୋ ନିଶ୍ଚୟ ତାନାଃ ଚି ଆବୁୱାଃ ସବେନ କୋୱାଃ (ହାଲ) ମାସୀହ ଗାଃ ବିଚାର (ଆସାନ୍) ରେନ ସାମନେ ଖଲାକଅ ଚି ସବେନ ହଡ଼ କୋ ଆପାନାଃ-ଆପାନାଃ ଭାଲା ବୁରା କାମି ରାଃ ବାଦଲା ଯାହନାଁ ଇନକୁ ଆକୱାଃ ହଡ଼ମୋ ଦ୍ୱାରା ରିକା କାଦାକୋ ଏନା ନାମେ କାକୋ।
\v 11 ନେୟା ଲାଗିନ ପ୍ରାଭୁ କେ ବର କେତେ ଆବୁ କେ ବୁଝାଅ ତାନାକ ମେନଦୋ ପାରମେଶ୍ଵର ତାଆ ଆବୁଆଃ (ହାଲ) ମେନାଁଗା ଆଡୋଃ ଇଙ୍ଗଆଃ ଆଶ୍ରା ନେୟା ତାନାଃ ଚି ଆପେୟାଃ ବୁଦ୍ଧି ରେୟଗି ହିଜୁଃ କାନଗା।
\v 12 ଆଲେ ଏଣ୍ଡେୟଗି ଆଲେୟାଃ ମାନାରାଙ୍ଗ ଆପେୟାଃ ନାଡ଼େଏତେ କାଲେ କାଜିତାନା ଆଲେ ଆଲେୟାଃ ବିଷାୟ ରେ ଆମକେ ଘାମାଣ୍ଡ ରେନ ସାମାଏ ଏମା ପେ ତାନାଲେ ଚି ଆମ ଇନକୁକେ ଉତ୍ତାର ଏମ କମ ଜେ ମୋନ ରେ କାହା (ମେନଦୋ) ଦେଖାଅ ବାକାଣ ରେ ଘାମାଣ୍ଡେୟାକ।
\v 13 ୟାଦି ଆବୁ (ନିର୍ବୁଦ୍ଧି) ହେଲେ ପାରମେଶ୍ଵର ଲାଗିନ ଆଡୋଃ ଆଗାର (ବୁଦ୍ଧିମାନ୍) ତାଙ୍ଗବୁ ହେଲେ ଏନା ଆବୁଆଃଲାଗିନ ତେ।
\v 14 ଚିୟାଃଚି ମାସୀହ ରାଃ ଦୁଲାଡ଼ ଆବୁକେ ଥୋଲବୁ ତାନାଏ, ଏନାମେନ୍ତେ ଚି ଚିମ୍ତା ଆବୁ ନେୟା ବୁଝାଅଃ ତାନାବୁ, ଚି ଚିମ୍ତା ମିହୋଡ଼ ସବେନ କୋ ଲାଗିନ ଗୋଏଃ ଜାନାଏ ଦ ସବେନ କୋ ଗୋଏଃ ଜାନାକୋ।
\v 15 ଆଡୋଃ ଇନିଃ ନେନ ଲାଗିନ ସବେନ କୋୱାଃ ଲାଗିନ ଗୋଏଃ ଜାନାଏ ଚି ଯାହାଏ ଜୀହଦ ମେନିଜା ଇନିଃ ଆୟୁର ତେ ଆଜାଃ ଲାଗିନ ତେ କାଏ ଜିହିଦଅଃ ଚା ମେନଦୋ ଇନିଃ ଜା ଲାଗିନ୍ତେ ଇନିଃ କୁଉ ଲାଗିନ ତେ ଯାହାଏଁ ଗୋଏଃ ଲେନାଏ ଆଡୋଃ ଜିହି ବିରିଦ ଜାନାଏ।
\v 16 ଏନ୍ତେ ନାଆ ତେ ଆବୁ ଅକଏତେ ଶାରିର ରେନ ମନ୍ତେ କାବୁ କାଜିୟା। ଯାଲେକା ଆବୁ ମାସୀହ କେୟଗି ଶାରିର ରାଆ ଲେକାତେ ସାରିଲାଆବୁ ଦୋ ନାଆ ତାଏତେ ଇନିଃ କେ ନେକା କାବୁ ସାରିୟା।
\v 17 ଏନା ଲାଗିନ ଯାହାଏଁ ମାସୀହ ରେ ମେନିଜା ଇନିଃ ମାସୀହ ରେ ନାୟା ବାଇକାନାଏ; ପୁରାନା ବାକାଣ ଛାବା ଜାନା ନେଲେମ ସବେନ ବାକାଣ ନାୟା ହୋବା ଜାନା।
\v 18 ନେନ ସବେନ ବାକାଣ ପାରମେଶ୍ଵର ରାଃ ପାଡେତେ ତାନାଃ ଯାହାଏଁ ମାସୀହ ଗାଃ ଦ୍ୱାରା ଆଏୟା ଲଅ ଆଲେୟାଃ ମେଲ-ମେନେଶା ରିକା କେଦାଏ ଆଡୋଃ ମେଲ ମିଲାପ ରେ ସେବା ଆଲେକେ ସପାଅ କେଦାଏ।
\v 19 ଆର୍ଥାତ ପାରମେଶ୍ଵର ମାସୀହ ହୋଇ କେତେ ଆୟାଃ ନେନ ଅତେଦିଶୁମ ଲଅ ମେଲ-ମେନେଶା କେଦାଏ ଆଡୋଃ ଆକୱାଆ ଆପରାଧ କୋକେ ଆକୋକେ ଦୋଷ କାଏ ଲାଗାଅ କେଦା ଆଡୋଃ ଇନିଃ ମେଲ ମିଲାପ ବାଚାନ ଆଲେକେ ସୋପାଅ ତାଦାଏ।
\v 20 ନେୟା ଲାଗିନ ଆବୁ ମାସୀହ ଗାଃ ରାଜ ଦୁତ ତାନବୁ (ଆର୍ଥାତ) ପାରମେଶ୍ଵର ଆବୁଆଃ ଦ୍ୱାରା ବିନ୍ତି ରିକା ତାନାଏ। ଆବୁ ମାସୀହ ଗାଃ ପାଡେତେ ବିନ୍ତି ତାନାବୁ ଚି ପାରମେଶ୍ଵର ଲଅ ମେଲ-ମେନେଶା ରିକା କେପେ।
\v 21 ଅକଏ ପାପ କେ କାଏ ସାରିତାଇନାଏ, ଇନିଃକେ ଗି ଇନିଃ ଆବୁଆଃ ଲାଗିନ ପାପ ବାଇକେଦାଏ ଚି ଆବୁ ଇନିଃରେ ହୋବାକେତେ ପାରମେଶ୍ଵର ରାଃ ଧାର୍ମୀକତା ବାଇକୋୱାଃ ବୁ।
\c 6
\p
\v 1 ଆଡୋଃଗି ହାଁ ପାରମେଶ୍ଵର ଆନୁଗ୍ରାହା ନାମ କାନା ହେନ ଲେକା ଆପେ ମାନ କୱାଃ ତାଆ ବେକାର ରେ କା ସେନୋଃ କା ହେନ ଲାଗିନ ଆଜାଃ ଲଅ ମିତେ କାମି ରିକା-ରିକା ଆଲେମାନ ଆରଜି ତାନାଲେ।
\v 2 ଚିୟାଃଚି ପ୍ରାଭୁ କାଜି ତାନାୟ ଆଲେ ଆନୁଗ୍ରାହା ରାଃ ସାମାୟରେ ଆମାଃ ବିନ୍ତି ଆୟୁମ ୟାବୁ ଆଡୋଃ ଉଦ୍ଧାର ହୁଲାଙ୍ଗ ରେ ଆଲେ ଆମାଃ ସାହେତା କେଦାଲେ ନେଲେ ପେ ନାଆ ଉଦ୍ଧାର ରାଃ ଦିନ ତାନାଃ।
\v 3 ଅକନ ଲେକା ଚି ସେବ କାଇ ପଦ କା ନିନ୍ଦିତ ହୋବାଅଃକା ହେନ ଲାଗିନ ଆଲେମାନ ଯେତେନାଃ ବିଷାୟ ରେ ବାଧା କା ହୋବାଅଃ କା।
\v 4 ମେନଦୋ ସୋବେନ ବାକାଣରେ ପାରମେଶ୍ଵର ରାଃ ସେବାକ କୋ ଲେକା ଆପାନାଃ ସାଦଗୁନ କେ ଉଦୁୟାମ, ମାରାଙ୍ଗ ଧିରାଜ ରେ ସାତାୱରେ, ଦୁର୍ଦାଶାରେ, ରେଙ୍ଗେଃ ଉପାସ ରେ,
\v 5 ହୁମାଆଃ ମେରେ ବାନ୍ଦି ଅଡ଼ାଆରେ ଚିଲଲାଅରେ
\v 6 ପାବିତାର ତେ, ସେଣା ତେ, ସାହାତିଙ୍ଗ ରେ ଦାୟା ଦେଖାଅ ରେ, ପାବିତାର ଆତ୍ମା ତେ।
\v 7 ସାର୍ତି ଦୁଲାଡ଼ ତେ, ସାର୍ତି ରାଃ ବାଚାନ ରେ, ପାରମେଶ୍ଵର ରାଃ ପେଡ଼େଏ ତେ, ଧାର୍ମିକ୍ତାଃ ରାଃ ହାତିଆର ତେ ଅକନାଃ ଜମ, ଲେଙ୍ଗା ତାନାଃ,
\v 8 ଆଦର ହାର ନିରାଦାର ରେ ଆଖ୍ୟାତ ସୁଖ୍ୟାତ ରେ ହରାତେ ହାର ଭାଡକାୱ ହଡ଼ କେ ନେକା ସାହଯା ହୋଲେ ହଁ ସାର୍ତି ମେନିଜା।
\v 9 କା ସାରିକାନ ହୋଲେହଁ ସାରିକାନ ଗଜାକାନ ଲେକା ହୋଲେହଁ ନେଲେମେ ଆଲେମାନ ଜିହିଦ ଶାକ୍ତି ମାନ କାନ ଲେକା।
\v 10 ଦୁଃଖ ରେ ତାଇରାଆ ଲେକା ତାଇନାପେ ମେନଦୋ ସବେନ ଇମ୍ତାଙ୍ଗ ଦୁଲାଡ଼ରେ ତାଇନ ପେ ଗାରିବ ଲେକା ତାଇନଃ ପେ ମେନଦୋ ଥିମ୍ବା କୋକେ ଧନମାନ ବାଇ ତାଆଲେ, ନେକା ମେନା କୋୱାଃ ହେନ କା ଆବୁ ତାଆ ଯେତେନାଃ ବାନଃଆ ସବେନ ଏନ୍ତାଃ ମାନାୱାଲେ।
\v 11 ହେ କୁରିନ୍ଥିୟା ରେନ କୋ ଇଙ୍ଗ ମାନ ଖୋଲାଅ କେତେ ବାକାଣ କାଜି ତାନାଇଙ୍ଗ ଇଙ୍ଗଆଃ ହୃଦାୟ ରାଃ ଆମାଃ ଲାଗିନ୍ତେ ଖୋଲାଅ କାନା।
\v 12 ଆମାଃ ଲାଗିନ ଇଙ୍ଗଆଃ ମୋନ ରେ ଯେତେନାଃ ବାନଃ ପାର ଆମାଃ ମାନ ରେ ସାଂକୁଚିତ ମେନାଃ।
\v 13 ଇଙ୍ଗଆଃ ହୋନଲେକା କାଜି ଲେକା କାଜିପେ ତାନାଇଙ୍ଗ ଚି ଆମ ହଁ ଆୟଆଃ ବାଦଲାରେଇଙ୍ଗ ଇଙ୍ଗଆଃ ହୃଦାୟ ଖୋଲାଅ ତାମ।
\v 14 ଆବିଶ୍ୱାସି କୋ ଲୋଃ ଆସାମାନ ଆରାଣା ରେ ଆଲୋପେ ମେଶାନା, ଚିୟାଃଚି ଧାର୍ମୀକତା ହାର ଆଧାର୍ମ ଥାଲାରେ ଚିକାନ ଯୋକାଯୋଡ଼ି ? ୟା ଦ ମାସ୍କାଲ ହାର ନୁବାଃ ରେ ଚିକାନ ଗାତିନ ?
\v 15 ହାର ମାସୀହ ରାଃ ବାଲିୟାଲ ଲୋଃ ଚିକାନ ମିଦେନ, ହାର ବିଶ୍ୱାସି କୋଲୋଃ ଆବିଶ୍ୱାସି ରାଃ ଚିକାନ ହାନାଟିଙ୍ଗ ?
\v 16 ମୂର୍ତି କୋୱାଃ ଲୋଃ ପାରମେଶ୍ଵର ରାଃ ମାନ୍ଦିର ରାଃ ଚିକାନ ମେଶା ଚିୟାଃଚି ଆବୁ ଦ ଜିହିଦତାନ ପାରମେଶ୍ଵର ରାଃ ମାନ୍ଦିର ତାନବୁ, ଯେଲେକା ପାରମେଶ୍ଵର କାଜି କାଦାଏ, ଇଙ୍ଗ ହିନକୁୱାଃରେ ତାଇନୋଗାଇଙ୍ଗ ହାର ହିନକୁୱାଃରେ ହୋନର ବାଡ଼ା ୟାଇଙ୍ଗ; ହାର ଇଙ୍ଗ ହିନକୁୱାଃ ପାରମେଶ୍ଵର ହୋବାୱା ଆଡୋଃ ହିନକୁ ଆଲେୟାଃ ହୋଡ଼ୋକୋ ହୋବାୱାକୋ।
\v 17 ଏନା ମେନ୍ତେ ପ୍ରାଭୁ ନେୟା କାଜିୟାଏ ଆପେମାନ ହିନକୁଆ ଥାଲାତେ ଅଡୋଙ୍ଗ କେନଃପେ ଆଡୋଃ ଗେନାନପେ ଆଡୋଃ ଆଶୁଦ୍ଧ ଜିନିଷ ଆଲୋପେ ଜୁଟିଆଃହାର ଆଲେ ମାନ କୋକେ ଗ୍ରାହାନ ୟାଏ।
\v 18 ଆଲେ ଆପେମାନ କୋୱାଃ ଆପୁ ହୋବାୱାଲେ ହାର ଆପେ ମାନ ଆଲେୟାଃ ହୋନ କଡ଼ା କୋୱାଃ ହୋନ କୁଡ଼ି ବାୟଗାପେ ନେୟା ସର୍ବ ଶାକ୍ତିମାନ ପ୍ରାଭୁ ପାରମେଶ୍ଵର କାଜି ତାନାଏ।
\c 7
\p
\v 1 ନେୟା ଲାଗିନ ହେ ପ୍ରିୟ ଅକନାଃ ନେ ପ୍ରାତିଗ୍ୟା ଆଲେକେ ନାମ କାନା ଦୋ ହିଜୁଃପେ ଆବୁ ଆପେକେ ହଡ଼ମୋ ଆଡୋଃ ଆତ୍ମା କେ ସବେନ ଆସୁଧ୍ତେ ସୁଧ ୟାବୁ ଆଡୋଃ ପାରମେଶ୍ଵର ଗାଃ ବୋରୋ ମାଣ୍ତାଅ ଲୋଃ ପାବିତାରତା କେ ସିଦ୍ଧ ୟାବୁ। ପାଉଲୁସଗାଃ ଆନାନ୍ଦ
\v 2 ଆଲେକେ ଆପେୟାଃ ହିରଦାୟ ଜାଗା ଏମେପେ ଆଲେଦ ନା ଅକଏ ଲୋଃ ଆନ୍ୟାୟ କାଦାଲେ ନା ଅକଏକେ ବାଗଡ଼ାଅ କାଦାଲେ ଆଡୋଃ ନା ଅକଏ କେ ହିଡ଼ କାଦାଲେ।
\v 3 ଇଙ୍ଗ ଆପେକେ ଦୋଷ ହାଗାଅ ଲାଗିନ ଇଙ୍ଗ କାଜିୟା ଚି ଇଙ୍ଗ ସିଦାରେଗି କାଜି କାଦାଇଙ୍ଗ ଚି ଆପେ ଇଙ୍ଗଆଃ ହିରଦାୟ ତାଇ ଚୁକାଅ କାନାପେ ଚି ଇଙ୍ଗ ଇଙ୍ଗଆପେ ଲଅ ଗଜେନ ଜିଡେନ ଲାଗିନସେକାଡ଼ କାନାଇଙ୍ଗ।
\v 4 ଇଙ୍ଗ ଆପେକେ ବାହୁତ ହିୱାୟେତେ କାଜିପେ ତାନାଇଙ୍ଗ ଇଙ୍ଗକେ ଆପେରେ ମାରାଙ୍ଗ ଘାମାଣ୍ଡ ମେନାଃ ଇଙ୍ଗ ଶାନ୍ତି ତେ ଫେରେଃ କାନାଇଙ୍ଗ ଇଙ୍ଗ ସବେନ କ୍ଲେସ ରେ ଇଙ୍ଗ ଆନାନ୍ଦ ତେ ଭାର୍ପୁର ମେନାଇଙ୍ଗ।
\v 5 ଚିୟାଃଚି ଅକ ଇମ୍ତାଙ୍ଗ ଆବୁ ମାକିଦୁନିୟା ରେ ହିଜୁଃ ଜାନାବୁ ଏଣ୍ତେ ରେ ଆବୁୱାଃ ହଡ଼ମୋ କେ ଚେନ କା ନାମ ଜାନା ମେନଦୋ ଆବୁ ଚାର ପାଡତେ କ୍ଲେସ ନାମ ତାଇନ କେନାବୁ ବାହାରି ପାଲରେ ଲାଲାଇ ହବାଅଃ ତାଇନ କେନା ବିତାର ରେ ଭାଇନାକ ବାକାଣ ତାଇନ କାନାକୋ।
\v 6 ଏଣ୍ତେ ବାରାନ କେ ଶାନ୍ତି ଏମ ବାଲା ପାରମେଶ୍ଵର ଦୋ ତିତୁସ ରାଃ ହିଜୁଃ ତେ ଆବୁକେ ଶାନ୍ତିନାମ ଏନ କେଦାଏ।
\v 7 ଆଡୋଃ ଆଡୋଃନା ଜ ଚିନାଃ ଇନିଃ ହିଜୁଃ ତେ ମେନଦୋ ଇନିଜାଃ ଏନ ଶାନ୍ତି ତେୟଗି ଅକନାଃ ଇନିଃ ଆତ୍ମା ପାଡେତେ ନାମ ଲେନା। ଇନିଃ ଆମାଃ ଲାଲସ ଆୟାଃ ଦୁକୁ ଆଡୋଃ ଇଙ୍ଗ ଲାଗିନ ଆପେୟାଃ ଧୁନ ରେ ସୁସାମାଚାର ଆକେ ସୁନାଅ କେଦି ଅକନାଃତେ ଇଙ୍ଗକେ କେ ଆଡୋଃୟ ଖୁସି କିଦିନାୟ।
\v 8 ଚିୟାଃଚି ୟାଦାପି ଇଙ୍ଗଦୋ ଆପାନାଃ ପ୍ରିତି ତେ ଆମ କେ ସକିତ କେଦାଇଙ୍ଗ ଚିୟାଃଚି ଇଙ୍ଗ ନେଲେକାଇଙ୍ଗ ଏନ ପାତ୍ରି ତେ ଆମ କେ ଦୁକୁ ଦୋ ହବାଜାନା ମେନ ଦୋ ଏଟାଃ କାମତି ସାମାୟ ଲାଗିନ ତାଇନ କେନା।
\v 9 ନାଆ ଦୋ ଇଙ୍ଗ ଖୁସି ମେନାଇଙ୍ଗ ଚି ନେୟାମେନ୍ତେ କାହା ଚି ଆମ କେ ଦୁକୁ ଥେବାଅଃ ଚା ମେନଦୋ ନେୟାମେନ୍ତେ ଚି ଆମ ଦୋ ଏନ ଦୁକୁ ଗାଃ କାରାନ ମାନ ଫିରାଏମ ଚିୟାଃଚି ଆମାଃ ଦୁକୁ ପାରମେଶ୍ଵର ଗାଃ ଇଛା ଲେକାତେ ତାଇନ କେନା ଚି ଆବୁ ପାଡେତେ ଆମ କେ ଅକନାଃ ବାକାଣ ରେ ହାନି ଆଲ ହୋବାଅଚା।
\v 10 ଚିୟାଃଚି ପାରମେଶ୍ଵର ଭାକ୍ତିଗାଃ ଦୁକୁ ନେକା ପାସ୍ଚାତାପ ଅଡୋଙ୍ଗ ୟାଏ ଅକନାଃ ରାଃ ପାରିଣାମ ଉଦ୍ଧାର ତାନାଃ ଆଡୋଃ ହାର ଏନାତେ ପାସତାଅ କା ପାଡ଼ାଅଃ ୱା। ମେନଦୋ ଅତେଦିଶୁମ ରାଃ ଦୁକୁ ଗଜଃ କେ ସିର୍ଜାଓ ୟାଏ।
\v 11 ମେନଦୋ ନେଲେପେ, ବାକାଣ ତେ ଚି ଅମେକେ ପାରମେଶ୍ଵର ଭାକ୍ତି ଗାଃ ଦୁକୁ ହବାଜାନା ଆତ୍ମା ରେ ଅକଏ ଉତ୍ସାହ; ଆଡୋଃ ପ୍ରତୁତାର ଆଡୋଃ ରିଦ ଆଡୋଃ ଭାୟେ ଆଡୋଃ ଲାଲସା ଆଡୋଃ ଧୁନ ଆଡୋଃ ଦାଣ୍ତ ଏମେରେନ ବିଚାର ଅଡଙ୍ଗ ହବାଜାନା। ଆପେ ଦୋ ସବେନ ପ୍ରାକାର ତେ ନେୟ ସିଦ୍ଧ ଦେଖାଅ କେଦାପେ ଚି ଆମ ନେ ବାକାଣ ରେ ନିର୍ଦୋଷ ମେ।
\v 12 ହାର ଇଙ୍ଗ ଅକନାଃ ଆମାଃ ନାଡ଼େଏ ଅଲ ଲେଦାଇଙ୍ଗ ଏନା ନା ଦୋ ଇନିଜାଃ ଲେକାତେ ଅଲକେଦାଇଙ୍ଗ ଅକଏ ଆନ୍ୟାଏ କେଦାଏ ଆଡୋଃ ନା ଇନିଜାଃ ଲେକାତେ ଅକେୟାଃ ଚେତାନ ରେ ଆନ୍ୟାୟ ରିକାଜାନା, ମେନଦୋ ନେୟାଲାଗିନ ଚି ଆପେୟାଃ ଜୋଶ ଅକନାଃ ଆଲେୟାଃ ଲାଗିନ ତାନାଃ ଏନା ପାରମେଶ୍ଵର ରାଃ ନେଡ଼େଏ ରେ ଆମ ତାଃ ରେ ନେଲୋଃ ଚା।
\v 13 ନେୟାମେନ୍ତେ ଆଲେକେ ଶାନ୍ତି ନାମ ଜାନା। ଆଲେୟାଃ ନେନ ଶାନ୍ତିଲଃ ଦିଶୁମ କେ ଆନାନ୍ଦ ରେନ ଲେକାତେ ଆଡୋଃ ୟ ଆନାନ୍ଦ ହବା ଜାନା ଚିୟାଃଚି ଇନିଜାଃ ଆଲାଙ୍ଗ ଆପେ ସବେନ କୋୱାଃ ଚାଲତେ ହାରାଭାରା ହବା ଜାନା।
\v 14 ଚିୟାଃଚି ଆଗାର ଇଙ୍ଗ ଦୋ ଇନିଜାଃ ନାଡ଼େଏରେ ଆମାଃ ବିଷାୟ ରେ ଇଙ୍ଗ କାଟିଜ ଘାମାଣ୍ଡ ଦେଖାଅ କେଦାଇଙ୍ଗ, ଦୋ ଲାଜିତ କା ହବାଅଃ ଆ ମେନ ଦୋ ଚିଲକା ଇଙ୍ଗ ଦୋ ଆପେକେ ସବେନ ବାକାଣ ସାର୍ତି-ସାର୍ତି କାଜି ଲେଦାଇଙ୍ଗ ଏନ କାଗି ଆଲେୟାଃ ଘାମାଣ୍ଡ ଦେଖାଏମ ତିତୁସ ଗାଃ ନାଡ଼େଏ ରେୟ ସାର୍ତି ଆଡୋଙ୍ଗଜାନା।
\v 15 ଅକନ କୁଲାଙ୍ଗ ଇନିଃ ଲଃ ସବେନ କୋୱାଃ ଆନାଚୁକାରି ହବାଅଃ ରେ ସ୍ମାରାନ ହିଜୁଗା ଚି ଚିଲିକା ଆମ ବର ଆଡୋଃ କାପୱଃ ଲେକାକ ଇନିଃ କେ ରେ କିଜାମ ଦୋ ଇନିଃ ଗାଃ ଦୁଲାଡ଼ ଆମ ପାଡ ଆଡୋଃୟ ବାନିଅ ଜାନ୍ତେ।
\v 16 ଇଙ୍ଗ ଖୁସି ମେନାଇଙ୍ଗ ଚିୟାଃଚି ଇଙ୍ଗକେ ସବେନ ବାକାଣ ରେ ଆମ ପାଲ ପୁରା ଭାରୋସା ମେନାଃ।
\c 8
\p
\v 1 ହାଗାକୋ ଇଙ୍ଗ ଆପେକେ ପାରମେଶ୍ଵର ଚି ଏନ ଆନୁଗ୍ରାହଗାଃ ସାମାଚାର ଏମେୟାବୁ ଅକଏ ମାକିଦୁନିଆରେ କାଲିସିୟା କୋଆରେ ହୋବାକାନା।
\v 2 ଚି ମାସୀହ ଗାଃ ମାରାଙ୍ଗ ପାରୀକ୍ଷା ରେ ଇନ କୁଆଃ ମାରାଙ୍ଗ ରାସିକା ଆଡୋଃ ଗାରିବ ରେ ଇନ କୁଆଃ ଦାୟା ବାଢ଼ାଅ ଜାନା।
\v 3 ଇନ କୁଆଃ ବିଷାୟ ରେ ଇଙ୍ଗଆଃ ନେ ଗୋୱା ତାନାଃ ଚି ଇନକୁ ଆବୁଆଃ ସାମାର୍ଥ ମେନ ଦୋ ସାମାର୍ଥ ତେ ୟ ବାହାରି ମାନ ତେ ଏମ କେଦାଏ।
\v 4 ଆଡୋଃ ନେ ପେଡ଼େଏ ରେ ଆଡୋଃ ପାବିତାର ହଡ଼ୋକ ଚି ସେବାରେ ଭାଗି ଲାଇନ ଆନୁଗ୍ରାହ ରା ବିଷାୟ ରେ ଆବୁ ତେ ସବେନ ଇମ୍ତାଙ୍ଗ ବିନ୍ତି କେଦାଏ।
\v 5 ଆଡୋଃ ଚିଲିକା ଆବୁ ଭାରୋସା ଲେଦାବୁ ଏନ କା ଗି କାହା ମେନଦୋ ଇନକୁକେ ପ୍ରାଭୁ ଗାଃ ଆଡୋଃ ପାରମେଶ୍ଵର ରାଃ ଇଛା ରେ ଆବୁ କେୟ ଆପେ କେୟ ଏମ କେଦାଏ।
\v 6 ଏନା ମେନ୍ତେ ଇଙ୍ଗ ନେନ ଦିଶୁମାଃ ବୁଝାଅ ଲେକା ଇନିଃ ତେ ପେହେଲାରେ ସୁରୁ ଲେଦାୟ ଏନଲେକାଗି ଆପେୟାଃ ଥାଲାରେ ଏନ ଦାନ ରାଃ କାମି କେୟ ପୁରା ଲେମ।
\v 7 ଏନା ମେନ୍ତେ ଏନ କାଗି ଆମ ହାର ବାକାଣରେ ନାମ ଲାଇ ବିଶ୍ୱାସ ବାଚାନ ସେମା ଆଡୋଃ ସବେନ ପ୍ରାକାର ରାଃ ଜାତାନ ରେ ଆଡୋଃ ଏନ ଦୁଲାଡ଼ ରାଃ ଅକନାଃ ଆବୁରେ ମାଣ୍ତାଅ କାନା ବାଢ଼ାଅ ଇଦିଅଃ ତାନା ଏନଲେକାଗି ଏନ ଦାନ ରାଃ କାମିରେଅ ବାଢ଼ାଅ ଇଦିପେ।
\v 8 ଇଙ୍ଗ ଆବୁଆଃରିଆଦ ଲେକା ଦୋ କାହା ମେନ ଦୋ ଏଟାଃ ରାସିକାୟେତେ ଆପେୟାଃ ଦୁଲାଡ଼ ରାଃ ସାର୍ତିକେ ସାରିଲାଇ କାଜି ତାନାଇଙ୍ଗ।
\v 9 ଆମ ଆବୁଆଃ ପ୍ରାଭୁ ୟୀଶୁ ମାସୀହରାଃ ଆନୁଗ୍ରାହା ରାଃ ସାରିୟାପେ ଚି ଇନିଃକିସାଣ ଲୋଇ କେତେ ୟ ଆପେୟାଃ ଲାଇ ଗାରିବ ବାଇ ଜାନାଏ ଦୋ ଇନିଜାଃ ଲେକା ଗାରିବ ତାନପେ ସେନ ତେ ଆମ କିସାଣ କେନ ଗାମ।
\v 10 ନେନ ବାଖାଗ ରେ ଇଙ୍ଗଆଃ ସାଲାହ ନେୟା ତାନାଃ ନେୟା ଆପେୟାଃ ଲାଇ ବେସ ତାନାଃ ଅକନାଃ ମିୟାଗ ବାରାଷତେ କା ଦୋ ଏନ କାମିକେ ଗି ଇଙ୍ଗ ମେନ ଦୋ ନେ ବାକାଣରାଃ ଚାହାନ ରେୟ ପେହେଲା ହୋବାଲେନା।
\v 11 ମେୟା ମେନ୍ତେ ନାଆ ନେ କାମି ଛାବା କେତେ ଜା ଲେକା ସାନାଙ୍ଗ ଲାଇ ତେ ଆମ ସାପାଡାଅ ତାଇ କେନାମ ଏନ କାଗି ଆବୁ ଆବୁରେ ଗି ପୁଂଜିରା ଲେକାନ ଛାବାଏପେ।
\v 12 ଚିୟାଃଚି ଆଗାର ମାନ ରାଃ ସାପଡାଅ କାନ ଦୋ ଦାନ ଏଣ୍ତେତେ ଏନ ଲେକା ଗି ଗ୍ରାହାନ ହବାୱାଃ ଅକଏ ଇନିଜାଃ ନାଡ଼େଏ ରେ ତାଇନା ଚି ଇନିଃ ଲେକା ଇନିଜାଃ ବାନଗା।
\v 13 ନେୟା ଚି ଏଟାଃ କୋଆ ତେ ନାରାସ ଆଡୋଃ ଆମ କେ ଶାନ୍ତି ନାମ ଜାନା।
\v 14 ମେନଦୋ ସାମାନ ରା ବିଚାରେତେ ନେ ସାମାୟ ଆପେୟାଃ ବାଚାୱ ଇନକୁୱାଃ ଘାଟିରେ କାମି ଇଜୁଃଆଏ ଦୋ ଇନକୁୱାଃ ବାଢ଼ାଅଗି ଆପେୟାଃ ଘାଟିରେକାମି ଇଜୁଃ ଆଏ ଚି ବାରା ବାର କେନ ଗାଏ।
\v 15 ଚିଲକା ଅଲା କାନାଅକ୍ୟ ଥିମ୍ବା ଗି ହାଟିଂଗ ଇନିଜାଃ ଇମିନ ଥିମ୍ବା କା ଅଡୋଙ୍ଗ ଜାନା ଆଡୋଃ ଅକଏ ଚି ହୁଡିଙ୍ଗ ହାଟିଂଗ ଇନିଜାଃ ହୁଡିଙ୍ଗ କା ଅଡୋଙ୍ଗ। ତିତୁସ ଆଡୋଃ ଇନିଜାଃ କାମିଦାନ କୋ
\v 16 ପାରମେଶ୍ଵର ରାଃ ଧାନ୍ୟାବାଦ ହବାଅଃଚା ଅକଏ ଆପେୟାଃ ଲାଇ ଇନିଃ ଗି ରାରି କାତେ ତିତୁସ କେ ହଡ଼ମୋ ରେ ଏମ କାଜାଏ।
\v 17 ଇନିଃ ଆବୁଆଃ ବୁଝାଅ ତେଆକେ ମାନାତିଙ୍ଗ ଜାନାଏ ମେନଦୋ ଥିମ୍ବା ଗି ରାସି କା କେତେ ଇନିଃ ଆଜାଃ ସାନାଙ୍ଗ ରେ ଆପେୟାଃ ନାଣ୍ତେଃ ସେନ କାନାଏ।
\v 18 ଇଙ୍ଗ ଇନିଃ ଲଅ ଏନ ହାଗା କେୟ କୁଲ କାନାଏ ଇନିଜାଃ ନୁତୁମ ସୁସାମାଚାର ରାଃ ବିଷାୟ ରେ ସବେନ କାଲିସିୟା ରେ ଫେଲାଅ କାନାଏ।
\v 19 ଆଡୋଃ ଇମିନ ଗି କାହା ମେନଦୋ ନେ କାଲିସିୟା ହରାରେ ଠାହରାଅ କେଦାକୋ ଚି ନେନ ଦାନ କେ କାମି ଲାଇ ଆବୁଆଃ ଲଅ ସେନ ଚାଏ। ଇଙ୍ଗ ନେନ ସେବା ମେନ୍ତେ ରିକା ଇଙ୍ଗ ଚି ପ୍ରାଭୁ ଆଃ ମାନାରାଙ୍ଗ ଆଡୋଃ ଆବୁଆଃ ମାନ ରାଃ ତେଆରି ଉଦୁବ କେନ ଦାଏ।
\v 20 ଇଙ୍ଗ ନେନ ବାକାଣରେ ହୁସିଆର ତାଇନ ଆକ ଚି ନେନ ଦାୟାରା କାମି ବିଷାୟ ରେ ଇନିଜାଃ ସେବା ଆବୁ ରିକାୟାବୁ ଅକଏ ଆବୁଆଃ ରେ ଦୋଷ ଲାଗାଅ କାକୋ ଧାଡ଼ିୟାକ।
\v 21 ଚିୟାଃଚି ନେନ ବାକାଣ ଖାଲିପ୍ରାଭୁ ଆଃ ନାଡ଼େଏ ରେ କାହା ମେନଦୋ ହଡ଼ୋ କୋୱାଃ ନାଡ଼େଏ ରେ ବେସ ମେନିଜା ଆଡୋଃ ଆବୁ ଇନିଜାଃ ସଚାଅ ଆବୁ।
\v 22 ଆବୁ ଇନିଃ ଲଅ ଆବୁଆଃ ହାଗାକେୟ କୁଲା କାନା ଅକଏ କେ ଆବୁ ଘାରି-ଘାରି ପାର ଖାଅ କେଦାବୁ ଥିମ୍ବା ବାକାଣରେ ରାସିକା ନାମ କାନା ମେନଦୋ ଆପେୟାଃ ରେ ଇନିଜାଃ ମାରାଙ୍ଗ ଭାରୋସା ମେନାଃ ନେନ କାରାନ ଆଡୋଃ ଗି ଥିମ୍ବା ରାସିମା ମେନିଜା।
\v 23 ଆଗାର ଅକଏ ତିତୁସରାଃ ବିଷାୟ ରେ କୁଲିୟାଏ ଦୋ ଏନା ଇଙ୍ଗଆଃ ଗାତି ଆଡୋଃ ଆପେଆଃ ଲାଇ ଇଙ୍ଗଆଃ କାମି ତାନକ ଆଡୋଃ ଆଗାର ଆବୁଆଃ ହାଗା କୋୱାଃ ବିଷାୟ ରେ କୁଲିଆଏ ଦୋ କାଲିସିୟା କୋୱାଃ କୁଲାକାନନିଃ ଆଡୋଃ ମାସୀହଆଃ ଗି ମାନାରାଙ୍ଗ ତାନାଃ।
\v 24 ଆବୁଆଃ ଦୁଲାଡ଼ ଆଡୋଃ ଏନ ଘାମାଣ୍ଡ ଆପେୟାଃ ବିଷାୟ ରେ ମେନା କାଲିସିୟା କୋୱାଃ ନାଡ଼େଏରେ କେଟେଃ କେତେ ଦେଖାଅ ଆବୁ।
\c 9
\p
\v 1 ନାଆ ଏନ ସେୱା ରାଃ ବିଷାୟ ରେ ଅକନାଃ ପାବିତାର ହୋଡ଼ୋକୋ ଲାଗିନ ରିକାଅଃ ତାନା, ଇଙ୍ଗକେ ଆପେକେ ଅଲେ ଲାଗିନ ଜାରୁରୀ ନାହାଲା।
\v 2 ଆପେ ମାନ କୋୱାଃ ରାସିକା ରିୟା କାମିକୋ ଇଙ୍ଗ ସାରିତାନାଇଙ୍ଗ ହେନା ମେନ୍ତେ ମାକଦୁନିୟାରେନ ହଡ଼ କୋ ତାଃ ରେ କାଜି ୟାକୋ ତାନାଃ ତେ ଆଖିୟା ସେନ କାନ ସିରମା ଏତେ ସାମଦ୍ନ ତାନାଃ ଏନା ମେନ୍ତେ ଆପେ ମାନ ହୋଆଃ ରାସି କା କାମି ଲାଗିନ ୟୀଶୁ ହଡ଼କୋ କାମି ଲାଗିନ ରାସିକାଅଃ ତାନା।
\v 3 ମେନଦୋ ଇଙ୍ଗ ହାଗାକୋକେ ନେୟାମେନ୍ତେ କୁଲକେଃ କୋୱାଇଙ୍ଗ, ଚି ଆଲେ ଅକନ ଘାମାଣ୍ଡ ଆପେୟାଃ ବିଷାୟ ରେ ଦେଖାଅ, ଏନା ନେ କାଜିରେ ଆଲୋ ସାମା କୋଃ ଚା, ମେନଦୋ ଜେଲେକା ଇଙ୍ଗ କାଜିକେଦାଇଙ୍ଗ, ଏନଲେକାଗି ଆପେ ସେକାଡ଼କାନ ତାଇନପେ।
\v 4 ଚିୟାଃଚି ମାକିଦୁନିଆରେ ଯାହାନ ହଡ଼ ବି ଇଙ୍ଗ ଲୋଃ ହିଜୁଃ ରେ ଆଲ ପେ ଲାଣ୍ତିୟାନପେ। ଆପେୟାଃ କାଜିକୋ ତାଇନାକୋ। ଆଲେ ମାନ କୋ ନେନ କେଟ ବିଶ୍ୱାସ ଲାଗିନ ଆଲେ ଦିଉଅକା।
\v 5 ଏନାମେନ୍ତେ ଇଙ୍ଗ ହାଗାକୋକେ ନେୟା ଆର୍ଜି ରିକା ଜାରୁରୀ ସାନାଙ୍ଗ କେଦାଇଙ୍ଗ ଚି ଇନକୁ ସୀଦାତେ ଆପେ ନାଡ଼େଏ ସେନ ଚାକୋ, ହାର ଆପେୟାଃ ଲେବେଃମୋନ ରାଃ ଯୋଅ ଅକନାଃ ରାଃ ବିଷାୟ ରେ ସୀଦାତେ ଗି ବାଚାନ ଏମଲେନ ତାଇନା, ସେକାଡ଼ କାନ ତାଇନୋଃପେ ଚି ନେୟା ଯାବରାନ ଏତେ କାହା ମେନଦୋ ଲେବେଃମୋନ ରାଃ ଯୋଅ ଲେକାନ ସେକାଡ଼ଅଃ କା।
\v 6 ମେନଦୋ କାଜି ନେୟା ତାନାଃ ଚି: ଅକଏ ହୁଡିଙ୍ଗ ହେରେ ୟାଏ, ଇନିଃ ହୁଡିଙ୍ଗ ଗି ଇରେୟାଏ; ଆଡୋଃ ଅକଏ ଥିମବା ହେରେୟାଏ, ଇନିଃ ଥିମବା ଇରେୟାଏ।
\v 7 ହାର ସବେନ ମିଆଃ ହୋଡ଼ କୋ ଜାଲେକା ମୋନ ରେ ସାନାଙ୍ଗ ଏନ ଲେକାଗି ଦାନ ଏମେପେ; କୁଡ଼-କୁଡ଼ାଅ କେତେ କାହା, ନା ହାର ଆକେଆଃ କାଜିରେ, ଚିୟାଚି ପାରମେଶ୍ଵର ଖୁସ ମନରେ ଏମ ନିକୁକେ ଦୁଲାଡ଼ ମଣ୍ଡାଅ ଆଏ।
\v 8 ପାରମେଶ୍ଵର ସବେନ ଲେକା ବୁଗିନ ତିୟାକୋ ନାମ କେତେ ସବେନ ଲେକା ବେଶ କାମି ଲାଗିନ ବେଶି ଗି ଦାନ ଅମେ ପେ। ଏନା ମେନ୍ତେ ଇଶ୍ୱାର ସବେନ ଲେକା ଆସିର୍ବାଦ ଅମାପେ ଲାଗିନ ମିନାୟା।
\v 9 ଜେନେକା ଅଲକାନା, "ହିନିଃ ଚିତରାଅ କେଦାଏ, ହିନିଃ ଗାରିବ କୋକେ ଦାନ ଏମାଃ କୋୱାଏ, ଇନିଜାଃ ଧାର୍ମିକତା ସବେନ ହୁଲାଙ୍ଗ ବାଇକାନ ତାଇନୋଗା।"
\v 10 ଆଡୋଃ ଅକଏ ହିତା ହେର ଦାନ କୋ ଲେକା ଆଡୋଃ ଜୋମେ ତିୟା ଆହାର ଅମ ତାନକୋ। ଆଏଃ ହେରେ ହିତେ କେ ଆଡୋଃ ଆପେ ମାନ କୋଆ ଧାରାମ କାମିକୋ ଏ ମାରାଙ୍ଗିୟା। ଆଡୋଃ ଧାରାମ ରିୟା ଜୋ ବାହାକୋ ହବାଃୱା।
\v 11 ଏନଲେକା ଆପେ ସବେନ ଲେକା ତେ ଧାନି ହୋଡ଼ ପେ ବାଇ ଧାଡ଼ିୟଃଆ। ଏନ ଆବୁ ମାନ କୋୱାଃ ଲାଗିନ ପାରମେଶ୍ଵର ଧାନ୍ୟାବାଦ ରିକାଆଏ, କିଶାଣ ଏନପେ।
\v 12 ଚିୟାଃଚି ନେନ ଦାନ ଆମ ସେବା କାମିକୋ ସାଧୁ ହଡ଼ କୋୱାଃ ଲାଗିନ ତେ ଆଡୋଃ ପାରମେଶ୍ଵର କାମି କାଜି ଲାଗିନ ଧାନ୍ୟାବାଦ ହବାଃକା
\v 13 ଚିୟାଃଚି ନେ ସେବା କୋକେ ପ୍ରାମାଣ ସ୍ଵୀକାର କେତେ ଇନକୁ ପାରମେଶ୍ଵର ରାଃ ମାନାରାଙ୍ଗ ଉଦୁବ ୟାକୋ ଚି ଆପେ ମାସୀହ ରାଃ ସୁସାମାଚାର କେ ମାନାତିଙ୍ଗ କେତେ ଏନାରାଃ ଆଧିନ ତାଇନୋଃ ୱାପେ, ଆଡୋଃ ଇନକୁୱାଃ ଆଡୋଃ ସବେନ କୋୱାଃ ସାହାୟତା ରିକା ଲାଗିନତେ ଲେବେଃମୋନ ଦେଖାଅ କାତେୟାପେ।
\v 14 ଆଡୋଃ ଇନକୁ ଆପେଲାଗିନ ବିନ୍ତି ୟାକୋ ଆଡୋଃ ନେୟାମେନ୍ତେ ଚି ଆପେ ପାରମେଶ୍ଵର ଚେତାନରେ ଥିମବା ଗି ଆନୁଗ୍ରାହା ହୋବାଅଃ କା, ଆପେୟାଃ ନେଲ ହୋରା କାତେୟାକୋ।
\v 15 ପାରମେଶ୍ଵର ରାଃ ଏନ ଦାନ କୋକେ ଅକନାଃ ବାର୍ନାନ ଏତେ ବାହାରି ମେନାଃ, ଧାନ୍ୟାବାଦ ହୋବାଅଃ କା।
\c 10
\p
\v 1 ଇଙ୍ଗ ଏନ ପାଉଲୁସ ଗି ଅକନିଃ ଆପେୟାଃ ନାଡ଼େଏ ରେ ହୁଡିଙ୍ଗେନଅଃ ତାନିଙ୍ଗ, ମେନଦୋ ଦୟା ପାଡ଼ ଆପେୟାଃ ପାଡ଼ତେ ସାହାସେୟାଇଙ୍ଗ; ଆପେକେ ମାସୀହ ଗାଃ ନାମର ଆଡୋଃ କୋମାଲତା ରାଃ ଲାଗିନ ବୁଝାଅ ପେ ତାନାଇଙ୍ଗ।
\v 2 ଇଙ୍ଗ ନେୟା କାଜିତାନିଙ୍ଗ ଚି ଆପେୟାଃ ନାଡ଼େଏରେ ଇଙ୍ଗକେ ନିଭାଏ କେତେ ସାହାସେନ ଆଲେ ପାଲ ହଗି ଅକନାଃ କେ ଇଙ୍ଗ ଚିମିନ ହୋଡ଼ୋ ପାଲ ଅକନାଃ ଇଙ୍ଗକେ ହାଲମ ଲେକାତେ ସେନ ୱାଲା ବୁଝାୱଆପେ ସାହାସ ଦେଖାଅ ରେନ ବିଚାରେ ୟାଇଙ୍ଗ।
\v 3 ଚିୟାଃଚି ୟାଦାପି ଆବୁ ହୋଡ଼ମ ଲେକାତେ ସେନ ବାଲାୟାବୁ ଏଣ୍ଡେ ୟ ହାଲମ ଗାଃ ଲେକାତେ କାବୁ ଲାଡ଼ାଇୟା।
\v 4 ଚିୟାଃଚି ଆବିଆଃ ଲାଲାଇ କେ ହାତିୟାର ହୋଡ଼ୋମ କାହା ଗାଡା କେ ଫେରେଃ ଲାଗିନ ପାରମେଶ୍ଵର ଗାଃ ଲେକାତେ ପେଡ଼େଏ ତାନାଃ।
\v 5 ନେୟାମେନ୍ତେ ଆବୁ ରେନ ଆଡୋଃ ସବେନ ଚେତାନ ବାକାଣ ରେନ ଅକନାଃ ପାରମେଶ୍ଵର ଗାଃ ଚିନାଃ ଗାଃ କିରୁବ ଇଙ୍ଗ ବିରିଦାଇଙ୍ଗ ଖାଣ୍ତାନ ରିକାଏୟାଇଙ୍ଗ ଆଡୋଃ ସବେନ ଚିନାଃ ସବେନ ଚିନ୍ତା କେ ଥଲ କେଃ ମାସୀହ ଗାଃ ଆଗ୍ୟାକାର ବାଇ ତାଆଏ।
\v 6 ଆଡୋଃ ସେକାଲ ତାଇନାଇଙ୍ଗ ଚି ଅକନ ଇମ୍ତାଙ୍ଗ ଆପେୟାଃ ଆଗ୍ୟା ପାଲାନ ପୁରା ହୋବା କେନୋଃ ରେଦ ଦୋ ହାର ପ୍ରାକାର ରେ ଆଗ୍ୟା ଉଲାଙ୍ଗଘାନ କେ ଦାଣ୍ତ ଏମାଇ ପେ।
\v 7 ଆମ ଏନ ବାକାଣ କେ ନେଲେମ ଅକନାଃ ମେଃ ନାଡ଼େଏ ଆଗାର ଅକଏ କେ ଆପାନାଃ ପାଲୟ ଭାରୋସା କାଃ ହବାଅଃଚି ମାସୀହ ଗାଃ ତାନିଃ ଦୋ ଏନା ନେୟାୟ ସାରିପେ ଚି ଚିଲିକା ଏନା ମାସୀହ ଗାଃ ତାନାଃ ଏନ କାଗି ଆବୁୟ ତାନାବୁ।
\v 8 ଚିୟାଃଚି ଆଗାର ଇଙ୍ଗ ଏନ ଆଧିକାର ରେନ ବିଷାୟ ରେ ଆଡୋଃୟ ଘାମାଣ୍ଡ ଦେଖାଅ ୟାଇଙ୍ଗ ଅକନ ପ୍ରାଭୁ ଦୋ ଆପେୟାଃ ବିଗାଲାଅ ଲାଗିନ କାହା ମେନଦୋ ବାଇ ଲାଗିନ ଆବୁକେ ଏମା କାଦୟ ଦୋ କାଇଙ୍ଗ ଗିୟୁଃ ଗୋଗା।
\v 9 ନେୟା ଇଙ୍ଗ ନେୟା ଲାଗିନ କାଜିୟାଇଙ୍ଗ ଚି ପ୍ରାତିୟା ଗାଃ ଲେକାତେ ଆମ କୋ ବିନ୍ତିଙ୍ଗ ୱାଲା କାଇଙ୍ଗ ତାନାଇଙ୍ଗ।
\v 10 ଚିୟାଃଚି ଇନକୁ ନେୟା କାଜିୟାକୋ ଇନିଜାଃ ପତ୍ରିୟା କ ଗାମ୍ଭିର ଆଡୋଃ ପ୍ରାଭାଅ ସାଲି ତାନାଃ ମେନଦୋ ଅକ ଇମ୍ତାଙ୍ଗ ଇନିଃ ନାଡ଼େଏ ରେ ତାଇନାଏ ଦୋ ଇନିଃ ହୋଡ଼ମୋରେ କା ପେଡ଼େଜାନ ଆଡୋଃ ୱାକ୍ତାଅ ରେ ହାଲକା ସରିୱାୟେ।
\v 11 ଅକଏ ନେକା କାଜିୟାଏ ଏନା ନେୟା ବୁଝାଅ କେନୋଃ ପେ ଚିଲିକା ଦାୟାରେୟ ପାତ୍ରିରେୟ ଆଲେୟ ବାଚାନ ମେନାଃ ଏନ କାଗି ଆପେୟାଃ ନାଡ଼େଏ ରେ ଆଲେୟାଃ କାମି ତାଇନଃ ଗା।
\v 12 ଚିୟାଃଚି ଆଲେକେ ନେ ସାହାସ ବାନ ଚି ଆଲେ ଆପେକେ ଆପେତେ କେ ଏନା କୋଏତେ ନେ ଚିମିକୁୱାଃ ଲୋ ଗିନ୍ତି ଚା ଚି ଆଲେଲଃ ମିଲାଏ ଚାକ ଅକନିଃ ଆପାନାଃ ପ୍ରାସାଂସା ଆପେ ରିକାୟେ ଆପେ ଆଡୋଃ ଆପେକେ ଆପାସ ରେ ନୁତୁମ ଇଦିକୋ ଆପାନ ଆମାଃ ରେ ଭେଟ କେ ମୁର୍ଖ ବାଇନାକ।
\v 13 ଆବୁ ଦୋ ସିମତେ ବାହାରି ଘାମାଣ୍ଡ କାରି କାବୁୱା ମେନଦୋ ସିମା ସାନ୍ତେ ଅକନ ପାରମେଶ୍ଵର ଦୋ ଆବୁଲାଗିନ ମାଣ୍ତାଅ କାଦାଏ ଆଡୋଃ ଏଣ୍ତେ ରେଗି ଆମୟ ହିଜୁଃ କାନାମ ଆଡୋଃ ଇନକୁୱାଃ ଲେକାତେ ଘାମାଣ୍ଡ ରେୟ ରିକାୟାକୋ।
\v 14 ଚିୟାଃଚି ଏନ ସିମା ତେ ବାହାରି ଆପନେ ଆପେତେ ବାନାଅ କାଲେ ସାନାଙ୍ଗ ଚିଲକାଚି ଆପେ ସାନ୍ତେ କା ସେଟେର ରେ ବଶା ସବା ଜାନ୍ତେ ମେନଦୋ ମାସୀହ ଗାଃ ସୁସାମାଚାର ସୁନାଅ ଲେକାତେ ଆପେ ସାନ୍ତେ ଥେବାଃ ଚୁକାଅ କାନାକ।
\v 15 ଆଲେ ସିମା ତେ ବାହାରି ଏଟାଃ କୱା ମାହେନାତ ରେ ଘାମାଣ୍ଡ କାଲେ ରିକାୟା ମେନଦୋ ଆଲେକେ ଆଶ୍ରା ମେନାଃ ଚି ଦେଲେକା ଆପେୟାଃ ବିଶ୍ବାସ ହାରା ଇଦିୟୋଗା ଏନ ଲେକାଗି ଆଲେୟାଃ ସିମା ଗାଃ ଲେକାତେ ଆପେୟାଃ କାରାନ ଆଡୋଃ ୟ ମାରାଙ୍ଗ ଇଦିୟୋ ୱାବୁ।
\v 16 ଏନା ଲାଗିନ ଆପେୟାଃ ସିମାତେ ଆଉର ବାନାଅ କେତେ ସୁସାମାଚାର ସୁନାୟେତେ ଆଡୋଃ ନେୟା କାହା ଚି ଆବୁ ସବେନ କୱାଃ ସିମା ରେନ ଭିତାର ରେ ବାଇ ବାଇଏ କାମି ପାଲ ଘାମାଣ୍ଡ ପେ।
\v 17 ମେନଦୋ ଅକନ ଘାମାଣ୍ଡ ୟାପେ ଏନା ପ୍ରାବୁରେ ଘାମାଣ୍ଡେପେ।
\v 18 କିୟାଚି ଅକନିଃ ଆପାନାଃ ବାଲାଇ ୟାପେ ଏନା ନାହାଲା ମେନଦୋ ଅକଏ ବାଲାଇ ପ୍ରାଭୁ ରିକାୟାଏ ଏନା ଗ୍ରାହାନ ରିକାଅଃ ୱା।
\c 11
\p
\v 1 ଆଗାର ଆପେ ଇଙ୍ଗଆଃ ହୁଡିଙ୍ଗ ମୁରୁଖ କେପେ ସାହାତିଙ୍ଗ କୋଦୋ ରେ ଚିନାଃ ଭାଲାଇ କା ହୋବାଜାନା ହାଁ ଇଙ୍ଗଆଃ ସାହାତିଙ୍ଗ ଏପେ।
\v 2 ଚିୟାଃଚି ଇଙ୍ଗ ଆପେୟାଃ ବିଷାୟ ରେ ପାରମେଶ୍ଵର ରାଃ ଯୋଶ ରେ ତାନାଇଙ୍ଗ, ଏନା ଲାଗିନ୍ତେ ଚି ଇଙ୍ଗ ମିୟାଃ ହଡ଼ ଲୋଃ ଆପେୟାଃ କାଜି ବାଇକାଦାଇଙ୍ଗ ଚି ଆପେକେ ପାବିତାର ଡିଣ୍ଡାକୁଡ଼ି ଲେକା ମାସୀହ କେ ଜିମା ତାଃଇଙ୍ଗ।
\v 3 ମେନଦୋ ଇଙ୍ଗ ବର ତାନାଇଙ୍ଗ ଚି ଚିଲିକା ବିଙ୍ଗ ଆଜାଃ ହୁସିଆର ତେ ହାୱାକେ ହିତି କିଦାୟ ଏନ ଲେକାଗି ଆପେୟାଃ ମାନ ଏନ ସିଧାୟଆଡୋଃ ପାବିତାର ଲଃ ଅକନାଃ ମାସୀହ ଲଃ ହବାଅଃ ଲାଗିନ୍ତେ ଏନଲେକା ଆକକା ବାଗ ତାୱ।
\v 4 ଆଗାର ଅକଏ ଆପେତାଃ ହୁଜୁଃ କେତେ ଅକଏ ଏଟାଃ ୟୀଶୁ ଗାଃ ପ୍ରାଚାର ରେ ଦେୟ ଅକନିଜାଃ ପ୍ରାଚାର ଇଙ୍ଗ କାଇଙ୍ଗ ତରିକା କେଦା ଅକନ ଆଡୋଃ ଆତ୍ମା ଆପେକେ ନାମାକାନା ଅକନାଃ ସିଦାରେ ଆପେକେ କା ନାମ ଲେନ ତାଇନା ଆଡୋଃ ଅକଏ ସୁସାମାଚାର ଉଦୁବେୟାଏ ଅକନାଃକେ ଆପେ ସିଦା କାପେ ମାନାତିଙ୍ଗ ଲେଦା ଦୋ ଆପେ ଏନା କେ ସାହାତିଙ୍ଗ କେଦ ତେୟାପେ।
\v 5 ଇଙ୍ଗ ଦୋ ବୁଝାଅ ତାନାଇଙ୍ଗ ଚି ଇଙ୍ଗ ଅକ କାଜିରେ ମାରାଙ୍ଗ ଏତେ ମାରାଙ୍ଗ ପ୍ରେରିତ କୋଏତେ ହୁଡିଙ୍ଗ ନାହାଲାଙ୍ଗ।
\v 6 ଆଗାର ଇଙ୍ଗ ବାକାଣ ରେ ଆନାଡୀ ତାନାଇଙ୍ଗ ଏନ ରେୟ ସେଣା ରେଦ କାହା ଇଙ୍ଗ ନେୟାକେ ସବେନ କାଜିରେ ସବେନ ରାକାମ ତେ ଆପେୟାଃ ଲାଗିନ ଉଦୁବ କେଦାଇଙ୍ଗ।
\v 7 ଚିନାଃ ନେଣ୍ତେରେ ଇଙ୍ଗ ଜାହାନାଇଙ୍ଗ ପାପ କେଦା ଚି ଇଙ୍ଗ ଆପେକେ ପାରମେଶ୍ଵର ରାଃ ସୁସାମାଚାର (ସୁକୁକାଜି) ଉଦୁବ ପେୟା ଆଡୋଃ ଆପାନ କେଇଙ୍ଗ ହୁଡିଙ୍ଗ ଜାନା ଚି ଅପେ ମାରାଙ୍ଗେନ ପେ।
\v 8 ଇଙ୍ଗ ଏନା କାଲିସିୟା କୋକେ ଇଙ୍ଗ ରେଗ କାଦା ଇଙ୍ଗ ଇନକୁକେ ନାଲା ଇଦି କେଦାଇଙ୍ଗ ଚି ଆପେୟାଃ ସେୱାୟାଇଙ୍ଗ।
\v 9 ଆଢ ଚିମ୍ତା ଇଙ୍ଗ ଆପେଲଃ ତାଇ କେନାଇଙ୍ଗ ଆଡୋଃ ଇଙ୍ଗ ରେ ରେଙ୍ଗେଃ ଜାନାଇଙ୍ଗ ଦୋ ଜେତାୟା ଚେତାଙ୍ଗରେ ଭାର କାଇଙ୍ଗ ଏନ କେଦା। ଚିୟାଃଚି ହାଗାକୋ ମାକିଦୁନିୟା ଏତେ ଆଉକେତେ ଇଙ୍ଗଆଃ ରେଙ୍ଗେଃ କେ ପୁରା କେଦା ଆଡୋଃ ଇଙ୍ଗ ସବେନ କାଜିରେ ଆପାନ କେ ଆପେୟାଃ ଚେତାନ ରେ ଭାର ବାଇନ ଲାଗିନ୍ତେ ରକାୱ ଜାନା ଆଡୋଃ ରକାୱ କାନ ୱାଇଙ୍ଗ।
\v 10 ଆଗାର ମାସୀହ ଗାଃ ସାଚାଇରେ ଇଙ୍ଗଆଃ ରେ ମେନାଃ ଦୋ ଆଜାଃ ଦିଶୁମରେ ଅକଏ ଇଙ୍ଗକେ ନେ ଘାମାଣ୍ଡରେ ଏତେ କାକୋ ରକାୱଇୟା।
\v 11 ଚିନାଃ ମେନ୍ତେ ? ନାଆଃ ଏନାଲାଗିନ୍ତେ ଚି ଇଙ୍ଗ ଆପେ କେ କାଇଙ୍ଗ ଦୁଲାଡ଼ ପେ ତାନାଃ ? ପାରମେଶ୍ଵର ନେୟ ସାରିତାନାୟ ଚି ଇଙ୍ଗ ଦୁଲାଡ଼ପେ ତାନାଇଙ୍ଗ।
\v 12 ମେନଦୋ ଅକନାଃ ଇଙ୍ଗ କାଜିତାନିଙ୍ଗ ଏନାଗି ରିକାକାତେୟା ଚି ଅକନ ହଡ଼କୋ ମାଇନ କ ନାମ ତାନାକୋ ଇନକୁକେ ମାଇନ ନାମେଚା କୱାଇଙ୍ଗ। ଯେ ଚି ଅକନ କାଜିରେ ଇନକୁ ଘାମାଣ୍ଡ ତାନାକ ଏନାରେ ଇନକୁ ଆଲେୟାଃ ସାମାନ କୋ ହବାଅଃ ଆ।
\v 13 ଚିୟାଃଚି ଏନ କାନ ହଡ଼କୋ ଝୁଠା ପ୍ରେରିତ ଆଡୋଃ ହିଡ କାମିତାନାକ ଆଡୋଃ ମାସୀହ ପ୍ରେରିତ କୱାଃ ମେଏମୁହାଡ଼ ସାବେତାନ ତାନ କୋ।
\v 14 ନେୟା ହୁଡିଙ୍ଗ ଛାଅୱ ରାଆ କାଜି ନାହାଲା। ଚିୟାଃଚି ଶାୟତାନ ଆଏଃ ହଗି ମାସ୍କାଲ ସିର୍ମାଦାସୀ ଲେକା ମେଏମୁହାଡ଼ ସାବେତାନାୟ।
\v 15 ଏନା ଲାଗିନ୍ତେ ଆଗାର ଇନିଜାଃ ସେବାତାନକୋ ଗି ଧାରାମ ସେବା ତାନାକ ଲେକା ମେଏମୁହାଡ଼କୋ ସାବେୟା ଦୋ ଜେତାନ ମାରାଙ୍ଗ କାଜି ନାହାଲା ମେନଦୋ ଇନକୁୱାଃ ଅନ୍ତ ଇନକୁୱାଃ କାମି ଲେକା ହବାଃୱା। ପ୍ରେରିତ କୱାଃ ମେଏମୁହାଡ଼ରେ ପାଉଲୁସାଃ ଦୁକୁ ସାହାତିଙ୍ଗ
\v 16 ଇଙ୍ଗ ଆଡୋଃ ଇଙ୍ଗ କାଜିତାନା ଅକଏ ଇନଗ କେ ମୁର୍ଖ ଆଲକ ଆଟାକାରିଙ୍ଗ କାରେଦ ମୁର୍ଖ ଗି ଆଟକାର କେତେ ଇଙ୍ଗଆଃ ସାହାତିଙ୍ଗ ଏପେ ଚି ହୁଡିଙ୍ଗ ଗି ଇଙ୍ଗ ହଗି ଘାମାଣ୍ଡ ଧାଡ଼ିୟାଇଙ୍ଗ।
\v 17 ନେୟା ବେଗାର ଘାମାଣ୍ଡ ରେ ଇଙ୍ଗ କାଜିତାନିଙ୍ଗ ଏନା ପ୍ରାଭୁ ଆଃ ଆନାଚୁ ଲେକା କାହା ମେନଦୋ ମୁର୍ଖ ଲେକାଇଙ୍ଗ କାଜିତାନା।
\v 18 ଚିମ୍ତା ଥିମ୍ବା ଗି ହଡ଼ କୋ ହଡ଼ମୋ ଲେକାକୋ ଘାମାଣ୍ଡ ତାନାଃ ଦୋ ଇଙ୍ଗ ହଗି ଘାମାଣ୍ଡ ୟାଇଙ୍ଗ।
\v 19 ଆମ ଦୋ ସେଣାନ ହବାକେତେ ରାସିକାତେ ଡୋଣ୍ଡୋ କୋୱାଃ ସାହାତିଙ୍ଗ କେୟାମ।
\v 20 ଚିନାଃ ଚି ଚିମ୍ତା ଆପେକେ ଅକଏ ଦାସିକୋ ବାଇପେତାନା ୟାଦି ଜୋମ ପେ ତାନାୟ କାରେ ଫାସାୱ ପେ ତାନାକ କାରେ ଆପାନ କେ ମାରାଙ୍ଗ ବାଇନା ମ ତନାୟ କାରେ ଆପେୟାଃ ମେଏମୁହାଡ଼ରେ ଥାପଡି ପେ ତାନାଏ ଦୋ ପେ ସାହାତିଙ୍ଗ ତାନା।
\v 21 ଇଙ୍ଗଆଃ କାଜି ରାସିକା ରାଆ ଲେକା ତାନାଃଆବୁ ଏନା ଲାଗି ନିର୍ବାଲ ବୁ ତାଇକେନା। ମେନଦୋ ଅକନ କାଜି ରେ ଅକଏ ସାହାସ ତାନାୟ ଇଙ୍ଗ ମୁର୍ଖ ଲେକା ତେଙ୍ଗ କାଜିତାନା ଦୋ ଇଙ୍ଗ ହଗି ସାହାସ ତାନାଇଙ୍ଗ।
\v 22 ଚିନାଃ ଇନକୁ ଗି ଇବ୍ରାନୀ ତାନ କୋ ? ଇଙ୍ଗ ଗି ତାନିଙ୍ଗ। ଚିନାଃ ଇନକୁ ଇସ୍ରାଏଲୀ ତାନ କୋ। ଇଙ୍ଗ ଗି ତାନିଙ୍ଗ। ଚିନାଃ ଇନକୁୱାଃହାହମଆ ବାଂଶ ତାନକୋ। ଇଙ୍ଗ ଗି ତାନିଙ୍ଗ।
\v 23 ଚିନାଃ ଇନକୁ ଅଗି ମାସୀହ ଗାଃ ସେବା ତାନାପେ ଇଙ୍ଗ ବାୟାଃ ଲେକାଇଙ୍ଗ କାଜି ତାନା ଇଙ୍ଗ ଏନା ଏତେ ବାତାୱ କେତେ ତାନିଙ୍ଗ ଥିମ୍ବାଗି କାମିରେ ଘାଡ଼ି-ଘାଡ଼ି ଗୋନୋଏଃ ରାଆ ଘାଟନାରେ।
\v 24 ପାଞ୍ଚ ଧାର ଇଙ୍ଗ ୟାହୁଦୀ କୋୱାଃତିଈତେ ଅନ୍ତାଲିସ, ଅନ୍ତାଲିସ ଚାବୁକ ମାଉରାଙ୍ଗଗ ଜୋମାକାଦା।
\v 25 ତିନ ଧାର ଇଙ୍ଗ ସଟା ମାଉର ରାଇଙ୍ଗ ଜୋମାକାଦା ମିଶା ଇଙ୍ଗଆଃ ରେ ଦିରିକୋ ଥେର କେଦିଙ୍ଗା ତିନ ଧାର ଜାହାଜ ଅକଣ୍ତେରେ ଇଙ୍ଗ ରାକାବ ଲେନ ତାଇନା ଠୋଏଃ ଜାନା ମିଦ ନିଦାସିଙ୍ଗି ଇଙ୍ଗ ସାମୁଗାର ରେ ବିତାୱ କେଦା।
\v 26 ଇଙ୍ଗ ଘାଡ଼ି ଘାଡ଼ିସେନ ହୋରାରେ ନାଇ ଗାଡା କୋରାଃ ବିପାତି ରେ, ଡାକୁ କୱାଃ ବିପାତି ରେ, ଇଙ୍ଗଆଃ ଜାତି କୋୱାଃ ବିପାତି ରେ, ଏଟାଃଜାତି କୱାଃ ବିପାତି ରେ, ହାତୁ କୋରେଆଃ ବିପାତି ରେ, ଜାଂଗାଲ କୋରାଃ ବିପାତି ରେ, ସାମୁଦାର ରାଃ ବିପାତି ରେ, ଲୋଗୋତାନ ହାଗା କୋୱାଃ ବିପାତି ରେ ତାଇନ ଲେନା;
\v 27 କାମିରେ ଆଡୋଃ ସାସାତିଃରେ ଇଙ୍ଗ ଘାଡ଼ି-ଘାଡ଼ି ଅୟନ ତାନଃ ରେ ରେଙ୍ଗେଃ ତେତାଙ୍ଗ ରେ ଘାଡ଼ି-ଘାଡ଼ି ଉପାସ ରେ ରାବାଙ୍ଗ ରେ ସାମା ହଡ଼ମରେ।
\v 28 ଆଡୋଃ ଏଟାଃ କାଜିକୋ ବାଗିକେତେ ଅକନାଃ ବାର୍ନାନ ଇଙ୍ଗ କାଇଙ୍ଗ ରିକାତାଇନା ସବେନ କାଲିସିୟାରାଃ ପାହାମ ସବେନ ହୁଲାଙ୍ଗ ଇଙ୍ଗକେ ଦାବାଇଙ୍ଗ ତାଇ ନା।
\v 29 ଯେତାୟାଃ କାମଜିରିରେ ଇଙ୍ଗ କାଇଙ୍ଗ କାମଜରି ଜାନା। ଅକେୟାଃ ଠୋକାର ଜୋମେ ଭରେୱଃ ଇଙ୍ଗ କାଇଙ୍ଗ ଖିସ ଜାନାଃ।
\v 30 ଆଗାର ଘାମାଣ୍ଡ ତେୟା ଆବାଶ୍ୟ ତାନାଃ ଦୋ ଇଙ୍ଗ ଆପାନାଃ କାମଜୋର କାଜି କୋରେ ଘାମାଣ୍ଡ ଏୟାଇଙ୍ଗ।
\v 31 ପ୍ରାଭୁ ୟୀଶୁଆଃ ପାରମେଶ୍ଵର ହାର ଆପୁ ଅକନିଃ ଜାନାୱଃ ଧାନ୍ୟା ତାନିଃ ସାରିତାୟଚି ଇଙ୍ଗ କାଇଙ୍ଗ ହିଡତାନା।
\v 32 ଦାମି ସାକରେ ଇଙ୍ଗ ଆରିତାସ ରାଜାଗାଃ ଆଡେତେ ଅକନିଃ ହାକିମ ତାଇକେନାଏ ଇନିଃ ଇଙ୍ଗକେ ସବେନ ଲାଗିନ ଦାମିସାକ ହାତୁରେ ହଡ଼କୋ ଦୁବ ଲେଦ ତାଇନାୟ।
\v 33 ଆଡୋଃ ଟୁକୁରିରେ ଖିଡକି ହରାତେ ପାଚେରି ତେକ ଆଡ଼ଗୁ ଜାନା ଆଡୋଃ ଇନକୁୱାଃ ତିଈ ତେଇଙ୍ଗ ବାଚାୱ କେତେଇଙ୍ଗ ଅଡୋଙ୍ଗ ଜାନା।
\c 12
\p
\v 1 ମାଗାର ଘାମାଣ୍ଡ ରିଆୟ ଦୋ ଇଙ୍ଗ ଲାଇଜ ବେଶ ନାହାଲା ହୋଲେହ ରିକା ପାଡାୱ ଜାନା ଦୋ ଇଙ୍ଗ ପ୍ରାଭୁ ଏମା କାନ ଦାର୍ଶାନ ହର ନେନସରେ ରାଆ ବାକାଣ ୟାଇଙ୍ଗ।
\v 2 ଇଙ୍ଗ ମାସୀହ ରେ ମିହୁଡ଼ ହଡ଼ରେ ସାରି ତାନାଇଙ୍ଗ ଚାଉଦା ବାରାଷ ଚେତାନ ଆପିୟା ସିର୍ମାଦିଶୁମ ଜାକେଦ ସେନ ଜାନାଏ (ହିନିଃ ହଡ଼ମୋ ରେ ତାଇନ ଲେନାଏଚୀ ହଡ଼ମୋ ରାଆ ବାହାରି ତାଇନ ଲେନାଏ ନେୟା ଇଙ୍ଗ କାଇଙ୍ଗ ସାରିୟା) ପାରମେଶ୍ଵର ସାରିୟାଏ, ନେକା ହଡ଼କୋ ତିସରା ସିର୍ମାଦିଶୁମ ସାନ୍ତେ ଉଠାଅ କାନାକ।
\v 3 ହାଁ ଇଙ୍ଗ ନେ ଲେକା ହଡ଼କେ ସାରିୟାଇଙ୍ଗ ହିନିଃ ହଡ଼ମୋରେତାଇନ ଲେନାଏ ଚି ହଡ଼ମୋରାଃ ବାହାରିରେ ତାଇନ ଲେନାଏ ଇଙ୍ଗ କାଇଙ୍ଗ ସାରିୟା ପାରମେଶ୍ଵର ସାରିୟାଏ।
\v 4 ଚି ପାରାଦିଶ ତେ ଉଠାଅ ଜାନାଏ, ହାର ନେକା ବାଖାଣ ଆୟୁମ କେଡିଙ୍ଗ ଅକନାଃ କାଜିରାଃ ନାହାଲା; ହାର ଅକନକୁଆଃ ମୋଚାରେ ଆଉ ହଡ଼କୋକେ ବୁଗିନ ନାହାଲା।
\v 5 ନେକା ହଡ଼ କୋଆ ତାଆ ଘାମାଣ୍ଡ ରିକାଇଙ୍ଗ ମେନଦୋ ଆବୁ ପାର ଆବୁ ପାର ନିର୍ବତ ତାଅ କେ ବାଗି ଆବୁଆଃ ବିଷାୟ ରେ ଘାମାଣ୍ଡ ଆଲୋପେ ରିକାୟା।
\v 6 ଚିୟାଃଚି ଆଗାର ଇଙ୍ଗ ଘାମାଣ୍ଡ ରିକା ତାନିଙ୍ଗ ହଲେହ ନିର୍ବେଧ କାଇଙ୍ଗ ହୋବାୱଃ ଆ ଚିୟାଃଚି ଇଙ୍ଗ ସାର୍ତି କାଜିୟାଇଙ୍ଗ ମେନଦୋ ଚିମ ତାଙ୍ଗ ଜେଲେକା ହୋଡ଼ ଇଙ୍ଗକେ ଅକନ ଲେକା ନେଲିଙ୍ଗ ଆଏ ଆଡୋଃ ଇଙ୍ଗଆଃ ଲେକା ତାହାତେ ଅକନ ଲେକା ଆୟୁମ ଆୟ ଇଙ୍ଗ ଲେକା ନେଲଃ ବିଷାୟ ରେ ଥିମ୍ବାଗି ଶ୍ରେଷ୍ଟତା ଜେନ ଲେକା ଇଙ୍ଗଆଃ ବିଷାୟ ଥିମ୍ବା ବୋଧ ବାଇକ ନେୟା ଲାଗିନ ଇଙ୍ଗ ନେନେଲ ହୋବାଃ ଇଙ୍ଗ।
\v 7 ହାର ନେୟା ଲାଗିନ ଚି ଇଙ୍ଗ ନେଲହ ରେ ଚି ଥିମ୍ବାଗି କାଇଙ୍ଗ ଫୁଲାୱ ଚା। ଇଙ୍ଗଆଃ ହଡ଼ମୋରେ ମିୟାଃ କାଣ୍ଟି ଲାଗାଅକାନା ମେନଦୋ ଶାୟତାନ ରାଃ ମିୟାଃ ଦାସୀ ଚି ଇଙ୍ଗେ ଘୁସା ମାଉରରେ ତାଚି ଇଙ୍ଗ କାଇଙ୍ଗ ଫୁଲାଅହ ଚା।
\v 8 ହେନ ଲେକା ହେନାଃ ଇଙ୍ଗଆଃ ତାଆ ସାଙ୍ଗିନ ଅଗାୟ। ନେୟାଲେକା ଇଙ୍ଗପ୍ରାଭୁତେ ହେନ ବିଷାୟ ରେ ତିନ ବେର ଆରଜି (ବିନ୍ତି) କେଦାଇଙ୍ଗ।
\v 9 ଆଡୋଃ ହିନିଃ ଇନିଃକେ କାଜିକେଦାଏ, ଇଙ୍ଗଆଃ ଆନୁଗ୍ରାହା ଆମାଃ ଲାଗିନ୍ତେ ପୁରାଅଃ ୱା, ଚିୟାଃଚି ଇଙ୍ଗଆଃ ପେଡ଼େଏ ନାରାଦୁରା ଇମ୍ତା ପୁରାପେୟାଏ। ଏନାମେନ୍ତେ ଇଙ୍ଗ ପୁରା ରାଶିକାତେ ଆପାନାଃ ନାରାଦୁରା ଇମ୍ତା ଘାମାଣ୍ଡ ରିକାୟାଇଙ୍ଗ, ଚି ମାସୀହ ରାଃ ପେଡ଼େଏ ଇଙ୍ଗଆଃ ରେ ଉମବୁଲ କାତେୟାଏ।
\v 10 ଚିୟାଃଚି ମାସୀହ ଲାଗିନ୍ତେ ଦୁର୍ବାଲ ତାର ଆପମାନରେ ଦୁର୍ଦାଶାରେ ସାତାୱରେ ସାଂକାଟ ରେ ଇଙ୍ଗ ସାନ୍ତୁଷ୍ଟ ତାଇ ନାଇଙ୍ଗ। ମେନଦୋ ଚିମ୍ତା ଇଙ୍ଗ ଦୁର୍ବାଲ ଇମ୍ତାଙ୍ଗ ଇଙ୍ଗ ବାଲବାନ।
\v 11 ଇଙ୍ଗ ଡୋଣ୍ଡୋ ଦୋ ବାଇଜାନାଇଙ୍ଗ ମେନଦୋ ଆପେ ଗି ନେୟା ରିକା ଲାଗିନ ଯାବାରାଇ କେଦାପେ। ଆପେକେ ଦୋ ଇଙ୍ଗଆଃ ମାନାରାଙ୍ଗ ରିକାଏ ଚାହି, ଚିୟାଃଚି ଇଙ୍ଗ ଯେତେନାଃ ନାହାଲାଇଙ୍ଗ ଏଣ୍ଡେରେ ହ ଏନ ମାରାଙ୍ଗ ଏତେ ମାରାଙ୍ଗ ପ୍ରେରିତ କୋଏତେ ହ ଗି ହୁଡିଙ୍ଗ ନାହାଲାଇଙ୍ଗ।
\v 12 ହେନ ସବେନ ଚିହ୍ନା ହାର ଆଦ୍ଭୁତ କାମି ହାର ଶାକ୍ତି ରାଆ କାମି ପ୍ରେରିତ କୋୱାଃ ଲାକ୍ଛାଣ ସ୍ୱାରୁପ ହେନା ସବେନ ରାକାମ ତେ ଆପେ ମାନ କୋୱା ଥାଲାରେ ସାମ୍ପୁର୍ଣ ଧେର୍ୟ ସାହିତରେ ପୁରା କାନା।
\v 13 ଚିୟାଃଚି ଇଙ୍ଗ ଯେ ଆପେକୱାଃ ଭାର ସ୍ୱାରୁପ ନାହାଲିଙ୍ଗ ନେୟା ମିୟାଃ ବିଷାୟ ବାଗିକେତେ ବାଚାୱକାନ କାଲିସିୟା ସବେନ ତାହାତେ ଆପେମାନ ଚିକାଲି ନିକ୍ରୁଶ୍ତ କାନାପେ। ଇଙ୍ଗ ନେ ଦୋଷ ଛାମା ରିକାୟପେ।
\v 14 ନେଲେପେ ଇଙ୍ଗ ଆପେୟାଃ ଥାଲାରେ ସେନ ଲାଦାଇଙ୍ଗ ନେୟା ତିନ ବାର ପ୍ରାସ୍ତୁତ କାନିଙ୍ଗ ଆଡୋଃ ଆପେୟାଃ ଭାର ସ୍ୱାରୁପ କାଇଙ୍ଗ ହୋବାୱହଆ। ମେନଦୋ ଇଙ୍ଗ ଆପେୟାଃ ଧାନ କେ କା ଦାଶା କେଦ ଆପେକେ ଦାଣା ତାନାଇଙ୍ଗ। ଚି ହୋନ ଗାଣାକୋ ଏଙ୍ଗା ଆପୁ କୋୱାଃ ଲାଗିନ୍ତେ ଜହ ମାଣ୍ତାଅ ଠୌକା ନାହାଲା ମେନଦୋ ହୋନ ଗାଣା ମାନକୋୱାଃ ଲାଗିନ୍ତେ ଏଙ୍ଗା-ଆପୁ ମାଣ୍ତାଅ ରିକାଏ ଠୌକା ତାନାଃ।
\v 15 ଇଙ୍ଗ ଆମାଃ ଆତ୍ମା କୋ ଲାଗିନ ଥିମ୍ବା ରାସିକାନ ତେ ଉଡ଼ାୱ ତାଆ ବନରେ ଆମ ହୋ ଉଡ଼ାୱ ତାହାମ ଚିହ୍ନା ଚିମିନ ବାଚାୱକେତେ ଇଙ୍ଗ ଆମେ ତେ ଦୁଲାଡ଼ ମେ ତାନାଇଙ୍ଗ ଇମିନ ଗି ଘଟାୱ କେତେ ଆମ ଇଙ୍ଗଆଃ ତେ ଦୁଲାଡ଼ ୟାମ।
\v 16 ହେନକା ହୋବାଅଃ ତାନା ଚି ଇଙ୍ଗ ଆମ ପାର ବୋଝ କାଇଙ୍ଗ ଏମ କିଜା ମେନଦୋ ଚାତୁରାଇ ତେ ଅମକେ ଧୋକା ଏମ କେତେ ଫାସାୱ କାଦାଇଙ୍ଗ।
\v 17 ବେଶ ଇନକୁ କେ ଇଙ୍ଗ ଆମାଃ ନାଡ଼େଏ କୁଲ କାଦିଙ୍ଗ ଚିନାଃ ହେନ ତାଏତେ ଅକନିଃ ରା ହୋରାତେ ଇଙ୍ଗ ଲଗ କେତେ ଆମ ଚିନାଃ ଇଦି କାଦିଙ୍ଗା
\v 18 ଇଙ୍ଗ ତିତୁସ କେ ବୁଝାଅ କେତେ ଆୟାଃ ଲୋଃ ହେନ ହାଗା କେ କୁଲାକାଦାଇଙ୍ଗ, ଦୋ ଚିନାଃ ତିତୁସ ଲଗ କେତେ ଜାହାନାଃ ଇଦିକାଦାଏ ? ଚିନାଃ ଆବୁ ମିୟାଃ ଗି ଆତ୍ମା ରାଃ ସେସେନ ରେ କାବୁ ସେନକେନା ? ଚିନାଃ ମିୟାଃ ଗି ନିୟାମ ରେ କାବୁ ସେନଲେନା ?
\v 19 ଆମାଃ ସାନ୍ତେ ଆପାନ ପାହାମ ତାନାପେ ଚି ଆବୁ ନେ ନାଡ଼େଏ ରେ ଦୋଷ ବାଟାୱ ତାନିଙ୍ଗ ପାରମେଶ୍ଵର ରାଆ ନାଡ଼େଏ ରେ ମାସୀହ ସେବାକ ଠାପ ଆପେମାନ ବାକାଣ ତାନାଲେ। ମେନଦୋ ହେ ଦୁଲାଡ଼ ହଡ଼ ସବେନ ବିଷାୟ ଆମାଃ ନିଷ୍ଟା ଲାଗିନ୍ତେ କାଜି ତାନାଲେ।
\v 20 ଚିୟାଃଚି ଚିଲିକା ତେ ଇଙ୍ଗ ସେଟେର କେନୋଃ ରେ ଆପେ କୋକେ ଲେକା ନେଲ ଦାଣା ୟାକ ଆପେମାନ ଇଙ୍ଗ ଯା ଲେକା ନେଲ ଲେକା କାୟ ସାନାଙ୍ଗ ରେ ହେନ ଲେକା ଆଙ୍ଗକେ ନେଲିଙ୍ଗପେ ନେୟା ଲାଗିନ ବର ତାନାଇଙ୍ଗ ହାର ବିବାଦ ହିସିଙ୍ଗା ଖିସ ପାର ହଡ଼କୋୱାଃ ନିଙ୍ଗଦା ଲୁତୁର ରେ ଫୁସୁର-ଫୁସୁର ବାକାଣ ଝାଗ୍ଡ଼ା ହୋବାଅଃ ରେ।
\v 21 ହାର ଇଙ୍ଗଆଃ ପାରମେଶ୍ଵର କାଜି ଇଙ୍ଗଆଃ ଆଡୋଃ ମିଶା ଆତ୍ମା ନେତାଃ ହିଜୁଃ ପାର ଦାବାୱେମ ହାର ଇଙ୍ଗ ଥିମ୍ବା ଗି ହଡ଼କ ଲାଗିନ ଦୁଃଖ ହିଜୁଃ କା ଅକନ କୋଚି ପାହିଲା ପାପ କାଦାକୋ ହାର ହେନ ସିବୁ କାମି ହାର ବ୍ୟବିଚାର ହାର ଲୁଚ ପାନ ତେ ଚି ଆୟଗି ରିକା ମାନକେ ଆଲୋମ ଫିରାୱଃୟା।
\c 13
\p
\v 1 ନାଆ ତିସିରା ବାରରେ ଇଙ୍ଗ ଆମାଃ ନାଡ଼େଏଜେତେ ହିଜୁ ଗାଇଙ୍ଗ ବାରିୟା ଆପେୟାଃ ଗାୱାହ କୋରାଃ ମୋଚାଏତେ ସବେନ ମିୟାଃ କାଜି ଠାହାରାୱ କିଜାଏ।
\v 2 ଚିଲିକା ଇଙ୍ଗ ଇମ୍ତାଙ୍ଗ ବାରାସ ଆମଲଃ ତାଇ କେନାଇଙ୍ଗ ଏନ କାଗି ନାଆ ସାଙ୍ଗିନ ତାଇନ ରେଅଗି ଏନ ହଡ଼ କୋଏତେ ଅକନ କୋଚି ସୁରୁ ପାପ କେଦାକୋ ଆଡୋଃ ଏଟାଃ ସବେନ ହଡ଼ କୋଏତେ ନାଆ ସୁରୁଏତେ କାଜିତାନିଙ୍ଗ ଚି ଏନ୍ତେ ଇଙ୍ଗ ଆଡୋଃ ହିଜୁଗାଇଙ୍ଗ ଦୋ କାଇଙ୍ଗ ବାଗେପେୟା।
\v 3 ଚିୟାଃଚି ଆମ ଦୋ ନେୟାରାଃ ପ୍ରାମାଣ କେ ନାମ ତାନାମ ଚି ମାସୀହ ଇଙ୍ଗ ରେ କାଜିତାନାଏ ଅକନାଃ ହ ଆମାଃ ଲାଗିନ କାମଜୋର କାହା ମେନଦୋ ଆମେତେ ପେଡ଼େଏ ଜାନା (ସାମାର୍ଥି)।
\v 4 ଇନିଃ କାମଜୋର ରାଃ ହରାତେ କ୍ରୁଶ ରେ ରାକାବ ଦୋ କାଜିକୋ ଏଣ୍ତେରେ ଅଗି ପାରମେଶ୍ଵର ରାଃ ପେଡ଼େଏ ତେ ଜିଦ ମେନାଇଙ୍ଗା। ଆବୁ କେୟଗି ଏନାରେ କାମଜୋର ମେନାବୁଆ ମେନଦୋ ପାରମେଶ୍ଵର ରାଃ ପେଡ଼େଏ ତେ ଅକନାଃଚି ଆପେ ଲାଗିନ ଇନିଜାଃ ଲୋଃ ସିନାଇଙ୍ଗ।
\v 5 ଆପେ ଆପାନକେ ପାର୍ଖାଏପେ, ଚି ବିଶ୍ୱାସରେ ମେନାପେୟା ଚି କାହା; ଆପେ ଆପାନ କେ ବିଚାର ଏପେ, ଚିନାଃ ଆପେ ଆପେୟାଃ ବିଷାୟ ରେ ନେୟା କାପେ ସାରିୟା, ଚି ୟୀଶୁ ମାସୀହ ଆପେରେ ତାଇନ ତାନାଏ ? କା ରେଦ ଆପେ ବେକାମି ଅଡୋଙ୍ଗ କାନାପେ।
\v 6 ମେନଦୋ ଇଙ୍ଗଆଃ ଆଶ୍ରା ମେନାଃ ଚି ଆମ ସାରି ମେଆମ ଚି ନିକାମ୍ମେକାହା।
\v 7 ଆବୁ ଆବୁଆଃ ପାରମେଶ୍ଵରେତେ ନେୟା ବିନ୍ତି ୟାବୁ ଚି ଆମ ଚିକିନାଅଗି ଆଲିମ ଗାଲାତିୟା ଏନାମେନ୍ତେ କାହା ଚି ଆମ ଭାଲାଇ ରିକାଏମେ ଚାହେ ଆବୁ ନିକାମ୍ମା ଅଗି ଠାହାରାୱ।
\v 8 ଚିୟାଃଚି ଆବୁ ସାର୍ତିରାଃ ବିରୁଦ୍ଧ ରେ ଚିକାନାଅ କାବୁ ରିକା ଧାଡ଼ିୟା ମେନଦୋ ସାର୍ତି ଲାଗିନ୍ତେ ଗିବୁ ରିକା ଧାଡୀୟା।
\v 9 ଚିମ୍ତା ଆବୁ କାମଜୋର ମେନା ବୁଆ ଆଡୋଃ ଆମ ପେଡ଼େଜାନ ମେନାମାଦୋ ଆବୁ ରାସିକାୱାବୁ ଆଡୋଃ ନେ ବିନ୍ତି ହଗି ଚି ଆମ ସିଦ୍ଧ ହବା କେନାମେ।
\v 10 ନେୟାମେନ୍ତେ ଇଙ୍ଗ ଆପେୟାଃ ଜୟାତେ ନେ କାଜି ଅଲ ତାନାଇଙ୍ଗଚି ସାମାନାଙ୍ଗ କେତେ ଇଙ୍ଗକେ ଏନ ଆଧିକାରାଃ ଲେକାତେ ଅକଏକେ ପ୍ରାଭୁ ବାଗଡ଼ାଅ ଲାଗିନ୍ତେ କାହା ମେନଦୋ ବାବାଇ ଆଗିନ ଇଙ୍ଗକେ ଏମ କାଦିଙ୍ଗ କାଡାଇ ତେ ଜାହାନାଃ ଗି ରିକା ଆଲୋ ହବାଅଃ କା। ଆଭିବାଦାନ
\v 11 ଆତାଃ ହେ ହଗାକୋ ରାସିକାତେ ତାଇନପେ ସିଦ୍ଧ ବାଇ ଇଦିନପେ ତାତାସ ମାଣ୍ତାୱେପେ ମିୟାଃ ଗି ମାନ ମାଣ୍ତାୱେପେ ମିଶାତେ ତାଇନପେ। ଆଡୋଃ ଦୁଲାଡ଼ ଆଡୋଃ ଶାନ୍ତିରାଃ ଦାତା ପାରମେଶ୍ଵର ଆପେଲଃ ମେନାଇୟା।
\v 12 ମିୟାଃ ଏଟାଃ ନିକେ ପାବିତାରା ଜୋହାରିପେ।
\v 13 ସବେନ ପାବିତାର ହଡ଼କୋ ଆମ କେ ଜୋହାରମେ ତାନାକୋ।
\v 14 ପ୍ରାଭୁ ୟୀଶୁ ମାସୀହ ଗାଃ ଆନୁଗ୍ରାହା ଆଡୋଃ ପାରମେଶ୍ଵର ରାଃ ଦୁଲାଡ଼ ଆଡୋଃ ପାବିତାର ଆତ୍ମା ରାଃ ସାହାଭାଗିତା ଆପେ ସବେନ କୋଲୋଃ ହବା ଇଦିୟୋଃ ଚା।
