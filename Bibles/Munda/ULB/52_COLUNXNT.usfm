\id COL
\ide UTF-8
\rem Copyright Information Creative Commons Attribution ShareAlike 4.0 License
\h କୁଲୁସିୟୋରେନ
\toc1 କୁଲୁସିୟୋରେନ କୋ ଲାଗିନ ପାଉଲୁସ ପ୍ରେରିତ ରାଃ ଚିଠି
\toc2 କୁଲୁସିୟୋରେନ
\toc3 କୁଲୁସିୟୋରେନ
\mt1 The Epistle of Paul the Apostle to the Colossians
\mt1 କୁଲୁସିୟୋରେନ କୋ ଲାଗିନ ପାଉଲୁସ ପ୍ରେରିତ ରାଃ ଚିଠି
\c 1
\p
\v 1 ପାଉଲୁସ ପାଡ଼େତେ, ଯେ ପାରମେଶ୍ୱର ରାଃ ସାନାଙ୍ଗ ଲେକାତେ ୟୀଶୁ ମାସୀହ ରାଃ ପ୍ରେରିତ ତାନିଃ, ଆଡୋଃ ହାଗା ତିମୁଥିଉସ ପାଡ଼େତେ,
\v 2 ମାସୀହରେ ଏନ ପାବିତାର ଆଡୋଃ ବିଶ୍ୱାସି ହାଗା କୋୱାଃ ରାଃ ନୁତୁମ ରେ ଅକନକୋ କୁଲୁସି ରେ ତାଇନ କେନାକୋ। ଆବୁୱାଃ ଆପୁ ପାରମେଶ୍ୱର ରାଃ ପାଡ଼େତେ ଆପେକେ ଆନୁଗ୍ରାହା ଆଡୋଃ ଜୀଉସୁକୁ ନାମ କୋତାଃ ଚା।
\v 3 ଆଲେ ଆପେ ଲାଗିନ ସୋବେନ ଇମ୍ତା ବିନ୍ତି ରିକା କେତେ ଆଲେୟାଃ ପ୍ରାଭୁ ୟୀଶୁ ମାସୀହ ରାଃ ଆପୁ ଆର୍ଥାତ ପାରମେଶ୍ୱର ରାଃ ଧାନ୍ୟାବାଦ ରିକା ତାନାଲେ।
\v 4 ଚିୟାଃଚି ଆଲେ ଆୟୁମ କାଦାଲେ ଚି ମାସୀହ ୟୀଶୁ ରେ ଆପେୟାଃ ବିଶ୍ୱାସ ମେନାଃ, ଆଡୋଃ ସୋବେନ ପାବିତାର ହୋଡ଼ୋକୋ ଲୋଃ ଆପେ ଦୁଲାଡ଼ ଦୋହୟାପେ;
\v 5 ଏନ ଆଶ୍ରାକାନ ତେୟାଃ ଜିନିଷ ଲାଗିନ ଅକନାଃ ଆପେକୋୱାଃ ଲାଗିନ ସିର୍ମାଦିଶୁମ ରେ ଦୋହକାନା, ଅକନ ବିଷୟ ରେ ଆପେ ହେନ ସୁସାମାଚାର ରାଃ ସାର୍ତେ ବାଚାନ ରେ ଆୟୁମ ଛାବା କାଦାପେ,
\v 6 ଅକନାଃ ଆପେୟାଃ ତାଃ ସେଟେର କାନା, ଆଡୋଃ ଯେଲେକା ଅତେଦିଶୁମ ରେ ହ ଯୋଓ ଆଉୱେଆଏ ହାର ହାରାଇଦିଅୱାଏ, ଏନଲେକାଗି ଅକନ ହୁଲାଙ୍ଗ ଏତେ ଆପେ ଏନାକେ ଆୟୁମ କାଦାପେ ଆଡୋଃ ସାର୍ତେ ଲୋଃ ପାରମେଶ୍ୱର ରାଃ ଆନୁଗ୍ରାହା ସାରିଉରୁମ କେଦାପେ, ଆପେ ରେ ହ ଗି ଏନଲେକାଗି ରିକାୟାଏ।
\v 7 ଏନାରାଃ ସେଣା ଆପେ ଆପେୟାଃ ଦୁଲାଡ଼ାନ ଗାତିକାମି ଇପଫ୍ରାସ ଏତେ ନାମ କେଦାପେ, ଅକଏ ଆଲେଲାଗିନ ମାସୀହ ରାଃ ବିଶ୍ୱାସ ଯୋଗ୍ୟ ସେବକ ତାନିଃ।
\v 8 ଇନିଃ ଗି ଆପେ କୋୱାଃ ଦୁଲାଡ଼ କେ ଅକନାଃ ଆତ୍ମାରେ ମେନାଃ ଆଲେ ତାଃ ଉଦୁବ କେଦାଏ।
\v 9 ଏନାମେନ୍ତେ ଅକ ହୁଲାଙ୍ଗ ତେ ନେୟା ଆୟୁମ କାଦାଲେ, ଆଲେ ହ ଆପେ ଲାଗିନ ବିନ୍ତି ଆଡୋଃ ଆର୍ଜି ରିକା କାଲେ ବାଗିୟା ଚି ଆପେ ସୋବେନ ଆତ୍ମିକ ଜ୍ଞାନ ଆଡୋଃ ବୁଝାଅତାନ ଲୋଃ ପାରମେଶ୍ୱର ରାଃ ସାନାଙ୍ଗ ରାଃ ଉରୁମ ରେ ଫେରେଦ କୋ ପେ,
\v 10 ଏନାତେ ଆପେକୋୱାଃ ଚାଲ-ଚାଲାନ ପ୍ରାଭୁ ରାଃ ଯୋଗ୍ୟ ହୋବାଅଃ ଚା, ଆଡୋଃ ଏନା ସୋବେନ ଲେକାତେ ସାହରାଅ ତାଇନଃ ଚା ଆଡୋଃ ଆପେ ତାଃ ସୋବେନ ଲେକାନାଃ ବୁଗିନ କାମି କୋରାଃ ଯୋଓ ଯୋଚା, ଆଡୋଃ ଆପେ ପାରମେଶ୍ୱର ରାଃ ଉରୁମ ରେ ହାରା ଇଦିଅଃ ପେ,
\v 11 ଇନିଜାଃ ମାନାରାଙ୍ଗଗ ରାଃ ପେଡ଼େଏ ଲେକା ସୋବେନ ଲେକାନାଃ ପେଡ଼େଏତେ ପେଡ଼େଜାନ ଇଦିଅଃ ପେ, ନେତାଃ ସାନ ଚି ରାସିକା ଲୋଃ ସୋବେନ ଲେକାନାଃ ଧିରାଜ ଆଡୋଃ ସାହାଅ ପେଡ଼େଏ ଦେଖାଅ ଧାଡ଼ିୟାପେ।
\v 12 ଆଡୋଃ ଆପୁ ରାଃ ଧାନ୍ୟାବାଦ ରିକାକାତେ ପେ, ଅକଏ ଆବୁକେ ନେଲେକା ଯୋଗ୍ୟ ବାଇକେଦାଏ ଚି ମାସ୍କାଲ ରେ ପାବିତାର ହୋଡ଼ୋକୋ ଲୋଃ ମିରାସ ରାଃ ମେନସା କେତେ ତାଇନାବୁ।
\v 13 ଇନିଃ ଗି ଆବୁ କେ ନୁବାଃ ରାଃ ପେଡ଼େଏ ତେ ବାଞ୍ଚଅ କେତେ ଆଜାଃ ଦୁଲାଡ଼ ହୋନ ରାଃ ରାଇଜ ରେ ବୋଲୋ କେଃ ବୁଆଏ,
\v 14 ଅକନାଃ ରେ ଆବୁକେ ଛୁଟକାରା ଆର୍ଥାତ ପାପ କୋରାଃ ଛାମା ନାମୱା।
\v 15 ଇନିଃ ଦ କା ନେଲଃ ପାରମେଶ୍ୱର ରାଃ ପ୍ରତିରୁପ ଆଡୋଃ ସୋବେନ ସିର୍ଜାଅକାନ ତେୟାଃ ରେ ପାହିଲା ଜାନାମ ତାନିଃ।
\v 16 ଚିୟାଃଚି ଇନିଜାଃ ଲୋଃ ଗି ସୋବେନ ଜିନିଷ କୋୱାଃ ସିରିଜାଅକାନା, ରିମିଲଦିଶୁମ ରାଃ ଚାହେଦ ଅତେ ରାଃ, ନେଲାକାନ ୟାଦ କା ନେଲାକାନ୍, ଚିନାଃ ସିଂଘାସନ୍, ଚିନାଃ ଗୋମକେକୋ, ଚିନାଃ ରାଇଜତାନ କୋ, ଚିନାଃ ଆଧିକାର୍, ସୋବେନ ଜିନିଷ କୋ ଇନିଜାଃ ଲୋଃ ଗି ଆଡୋଃ ଇନିଃ ଲାଗିନ ଗି ସିରିଜାଅ କାନା।
\v 17 ଇନିଃ ଗି ସୋବେନ ଜିନିଷକୋଏତେ ପାହିଲା ତାନିଃ, ଆଡୋଃ ସୋବେନ ଜିନିଷକୋ ଇନିଜାଃ ରେ ବାଇକେତେ ତାଇନଃୱା।
\v 18 ଇନିଃ ଗି ହୋଡ଼ମୋ, ଆର୍ଥାତ କାଲିସିୟା ରାଃ ଭଅ ତାନିଃ; ହାର ଇନିଃ ଗି ସୀଦା ତାନିଃ, ଆଡୋଃ ଗୋଜାକାନ କୋଏତେ ଜୀଉ ବିରିଦକାନ କୋରେ ପାହିଲା ଜାନାମ ଚି ସୋବେନ କାଜି କୋରେ ଇନିଃ ଗି ମାରାଙ୍ଗ ବାଇୟୋଃଚାଏ।
\v 19 ଚିୟାଃଚି ଆପୁ ରାଃ ବୁଗିନ ସାନାଙ୍ଗ ଇନିଜାଃ ରେ ମେନାଃ ଚି ଇନିଃରେ ସୋବେନାଃ ଫେରେଦକାନ ତାଇନଃଚା।
\v 20 ଆଡୋଃ ଇନିଜାଃ କ୍ରୁଶ ରେ ଲିଙ୍ଗିକାନ ମାୟୋମ ଲୋଃ ମେଲ-ମେନେଶା କେତେ, ସୋବେନ ଜିନିଷ କୋୱାଃ ଇନିଃଗି ଆଜାଃ ଲୋଃ ମେନେଶା କେ ଚାଏ, ଏନାକୋ ଅତେ ରେ ତାଇନଃ ୟାଦ ରିମିଲଦିଶୁମ ରେ ଚି।
\v 21 ଆପେ ଯେ ସିଦା ଅଡୋଙ୍ଗାକାନ ତାଇକେନାପେ ଆଡୋଃ ଏତ୍କାନ କାମି କୋରାଃ ଚାଲତେ ମୋନ ତେ ବାଇରି ତାଇକେନାପେ;
\v 22 ଇନିଃ ନାଆ ଆୟାଃ ହୋଡ଼ମୋ ରେ ଗୋଏଃ ହରାତେ ଆପେୟାଃ ହ ମେନେଶା କେଦାଏ ଏନାତେ ଆପେକେ ଆଜାଃ ସାମାନାଙ୍ଗଗ ରେ ପାବିତାର ଆଡୋଃ ବେଗାର ଦୋଷ, ଆଡୋଃ ବେଗାର ଦାଗ ବାଇକେତେ ମାଣ୍ଡାଅ ପେୟାଏ।
\v 23 ଆଗାର ଆପେ ବିଶ୍ୱାସ ରାଃ ନେଅ ରେ ବାଇକାନଃ ରେ ଆଡୋଃ ଏନ ସୁସାମାଚାର ରାଃ ଆଶ୍ରା କେ ଅକନାଃ କେ ଆପେ ଆୟୁମ କାଦାପେ କାପେ ବାଗିରେ, ଅକେୟାଃ ପ୍ରଚାର ରିମିଲଦିଶୁମ ଲାଥାର ଗୋଟା ସିରିଜାକାନରେ ହୋବାଜାନା, ହାର ଅକେୟାଃ ଇଙ୍ଗ୍, ପାଉଲୁସ୍, ସେବକ ବାଇଜାନିଙ୍ଗ୍।
\v 24 ନାଆ ଇଙ୍ଗ ଏନ ଦୁକୁ କୋରାଃ ନାଙ୍ଗଗ ରାସିକାୱାଇଙ୍ଗ୍, ଅକନାଃ ଆପେକୋୱାଃ ଲାଗିନ ସାହାଅତାନିଙ୍ଗ ହାର ମାସୀହ ରାଃ ଦୁକୁ କୋରାଃ ଘାଟି କେ ଇନିଜାଃ ହୋଡ଼ମୋଲାଗିନ, ଆର୍ଥାତ କାଲିସିୟା ଲାଗିନ୍, ଇଙ୍ଗଆଃ ହୋଡ଼ମୋରେ ପୁରା ରିକାୟାଇଙ୍ଗ;
\v 25 ଅକେୟାଃ ଇଙ୍ଗ ପାରମେଶ୍ୱର ରାଃ ଏନ ବାଇକାନ ଲେକାତେ ସେବକ ବାଇନାଇଙ୍ଗ ଅକନାଃ ଆପେକୋୱାଃ ଲାଗିନ ଇଙ୍ଗକେ ଜିମାକାନା, ଏନାତେ ଇଙ୍ଗ ପାରମେଶ୍ୱର ରାଃ ବାଚାନ କେ ପୁରା-ପୁରା ପ୍ରଚାର ରିକାୟାଇଙ୍ଗ।
\v 26 ଆର୍ଥାତ ଏନ ଭେଦ କେ ଅକନାଃ ସାମାୟ କୋରେ ଆଡୋଃ ପିଢ଼ିକୋରେ ଉକୁ ତାଇକେନା, ମେନଦୋ ନାଆ ଇନିଜାଃ ଏନ ପାବିତାର ହୋଡ଼ୋକୋରେ ଉଦୁବାକାନା।
\v 27 ଅକେୟାଃ ରେ ପାରମେଶ୍ୱର ଉଦୁବ ସାନାଙ୍ଗ କେଦାଏ ଚି ହିଂକୁ କେ ସାରିଅଃଚା ଚି ଏଟାଃଜାତି କୋରେ ଏନ ଭେଦ ରାଃ ମାନାରାଙ୍ଗଗ ରାଃ ଗନଙ୍ଗ ଚିନାଃ ତାନାଃ, ଆଡୋଃ ଏନା ନେୟା ତାନାଃ ଚି ମାସୀହ ଯେ ମାନାରାଙ୍ଗଗ ରାଃ ଆଶ୍ରା ତାନିଃ ଆପେରେ ତାହିନାଏ।
\v 28 ଅକନାଃ ରାଃ ପ୍ରାଚାର ରିକାକେତେ ଆଲେ ସୋବେନ ହୋଡ଼ୋକେ ଚେତାୱାନି ଏମାକଆଲେ ଆଡୋଃ-ଆଡୋଃ ପୁରା ଜ୍ଞାନତେ ସୋବେନ ହୋଡ଼ୋକେ ଶିଖାଅ କୁଆଲେ, ଚି ସୋବେନ ବ୍ୟକ୍ତି କେ ମାସୀହ ରେ ସିଦ୍ଧକେତେ ମାଣ୍ଡାଅ କୋଆଲେ।
\v 29 ହାର ନେଆ ଲାଗିନ ଗି ଇଙ୍ଗ ଇନିଜାଃ ରାଃ ଲେକାତେ ପେଡ଼େଜାନ ଲେକାତେ ଅକନାଃ ଇଙ୍ଗଆଃ ରେ ପେଡ଼େଏ ସାଜୁୟାଏ, ତାନମାନ ଲାଗାଅ କେତେ ଖାଟାଅ ହ ଦାଡିଙ୍ଗ।
\c 2
\p
\v 1 ଇଙ୍ଗ ଚାହାୱ ତାନିଙ୍ଗ ଚି ଆପେ ସାରି କେପେ ଚି ଆପେୟାଃ ଆଡୋଃ ଇନକୁ ଲାଗିନ ଯାହାଏଁ ଲୋଦିକିୟା ରେ ମେନାକୋଆ ଆଡୋଃ ଏନ ସବେନ କୱାଃ ଲାଗିନ ଯାହାଏଁକ ଇଙ୍ଗଆଁ ଶାରିରିକ ମୁହଁ କାକୋ ନେଲ ଇଙ୍ଗ ଚିଲିକା ପାରିଶ୍ରାମ ତାନିଙ୍ଗ।
\v 2 ଏନାତେ ଇନକୁ ମାନ ରେ ଜୀଉସୁକୁ ହୟଃ କା ଆଡୋଃ ଦୁଲାଡ଼ ରେ ଇନକୁ ଥଲକାନ କାକୋ ଆଡୋଃ ଇନକୁ ବୁଝାଅ ରେନ ସବେର (ଧନ୍) ନାମେ କାକୋ ଆଡୋଃ ପାରମେଶ୍ଵର ଆପୁରାଆ (ଭେଦ୍) ଆର୍ଥାତ ମାସୀହ କେ ଚିହ୍ନା କିପେ।
\v 3 ଯାହାଏୟା ରେ ଆଡୋଃ ଗ୍ୟାନ ରେନ ସବେନ ଭାଣ୍ତାର ଉକୁଜାନା।
\v 4 ନେୟା ଇଙ୍ଗ ନେୟାଲାଗିନ କାଜି ତାନିଙ୍ଗ ଅକନ ହୋଡ଼ ଲଭାଅ ବାଲା ବାକାଣରେ ଧୋକା କାଏ ଏମ ଧାଡ଼ିୟା।
\v 5 ହୋଡ଼ମୋ ଲେକାତେ ଆପେତେ ସାଙ୍ଗିନ ରେ ମେନାଇଙ୍ଗ ୟା, ଏଣ୍ତେ ରେ ଆତ୍ମିକ ରାଃ ଲେକାତେ ଆପେୟାଃ ନାଡ଼େଏ ରେଗିଙ୍ଗୟା, ଆଡୋଃ ଆପେୟାଃ ନିୟାମ ଲେକାତେ ଆଡୋଃ ଆପେୟାଃ ବିଶ୍ୱାସ ଅକନାଃ ମାସୀହ ରେ ମେନାଃ କେଟେଃ ନେଲ କେତେ ସୁକୁୟଃ ତାନିଙ୍ଗ।
\v 6 ଏନାତେ ଯାଲେକା ଆମ ମାସୀହ ୟୀଶୁ ପ୍ରାଭୁ କେତେ ଆପାନାଃ କିଜାମ ଏନ ଲେକା ଗି ଏଣ୍ତେ ରେ ଗି ସେନ କାତେ ମେଁ।
\v 7 ଆଡୋଃ ଏଣ୍ତେରେଗି ରେହେଃ ସାବ କେତେ ଆଡୋଃ ବାଖତାଅ କାତେୟଃଆ ଆଡୋଃ ଯାଲେକା ଆମ ସିଖାଅଃ କାନାମ ଏନ ଲେକାଗି ବିଶ୍ୱାସ ରେ କେଟେଃ କାଡେୟଅଡା; ଆଡୋଃ ଥିମ୍ବା-ଥିମ୍ବା ଗି ଧାନ୍ୟାବାଦ କାତେମେ।
\v 8 ହୁସିୟାର ଗି ତାଇନ ମେଁ ଚି ଅକଏ ଆମକେ ଏନ (ତଡବ ଗ୍ୟାନ୍) ଆଡୋଃ (ବେଗାର ଧୋଖା) ରେନ ଦ୍ୱାରା ଆୟାଃ (ଅହେର୍) କାଏ ବାଇୟେକା ଆଡୋଃ କୱା ପାରମେଶ୍ଵର କ ଆଡୋଃ ଅତେଦିଶୁମ ରେନ ସବେନ (ଶିକ୍ଛା) ରେନ ଲେକାତେ ଦୋ ତାନାଁ, ଦୋ ମାସୀହ ଗାଃ ଲେକାତେ ନାହାଲା।
\v 9 ଚିୟାଃଚି ଇନିଃରେ ୟୀଶୁ ଗାଃ ଗୁଣ ରେନ ସବେନ (ପାରିପୁରନତା) ସବେର ଇମ୍ତାଙ୍ଗ ତାଇନା।
\v 10 ଆଡୋଃ ଆପେ ଏଣ୍ତେରେଗି ଫେରେଃଏ କାନାପେ ଚି ଅକନ ସବେନ ରାଇଜତାନ ଆଡୋଃ ପେଡ଼େଏ ଗାଃ ସିରୋମାଣି ତାନାଃ।
\v 11 ଏଣ୍ତେରେଗି ଆପେୟାଃ (ଖାତନା) ହବା କାନା ଏନା ତିଈ ତେ କା ହୋବାୟଅ ଆର୍ଥାତ ମାସୀହ ଗାଃ (ଖାତନା) ଜାହାଜରେ ଶାରିରିକ ଆଡୋଃ ମେ ଆଡ଼ଗୁ ତାଆକ।
\v 12 ଆଡୋଃ ଇନିଜାଃଆ ଲଅ ଗି ବାପ୍ତିସ୍ମା ରେ ଗୋଏଃ ଜାନାପେ ଆଡୋଃ ଏଣ୍ତେରେଗି ପାରମେଶ୍ଵର ଗାଃ ସାମାର୍ଥରେ ବିଶ୍ୱାସ କେତେ ଯାହାଏଁ ଇନିଃକେ ଗୋଏଃ ତାଆଏ ତେ ଜୀହଦ କିଯାଏ, ଇନିଃ ଲଅ ୟଗି ଜିହିଦ ଦିରିରେ ଗଅକାଏ।
\v 13 ଆଡୋଃ ଇନିଃ ଆପେ କେୟଗି ଆଜାଃ ଆପରାଧ ଆଡୋଃ ଆୟାଃ ହଡ଼ମୋ ରେନ (ଖାତନାରାହିତ୍) ଦାଶାରେ ଗୋଏଃ କାନ ତାଇକେନା, ଇନିଜାଃ ଲୋଃ ଜିହିଦ କେଦାଏ, ଆଡୋଃ ଆଲେୟାଃ ସବେନ ଆପରାଧ କେ ଛାମା କେଦାଏ।
\v 14 ଆଡୋଃ ନିୟମ ଏନ ଆଲେୟାଃ ନୁତୁମ ରେ ଆଡୋଃ ଆଲେୟାଃ ବିରୋଧରେ ତାଇକେନା ମେଁଟାୱ ତାଦେ, ଆଡୋଃ କୁରୁଶ ଚେତାନ ରେ କାଣ୍ଟି ରେ (ହାକା) କେତେ ନାଡ଼େଏ ତେ ଗେନା ତାଦାୟ।
\v 15 ଆଡୋଃ ଇନିଃ ରାଇଜତାନ କୋକେ ଆଡୋଃ ଆଧିକାରୀ କୋକେ ଚେତାନ ତେ ଆଡ଼ଗୁ କେତେ ଇନକୁକେ ଗୁଲାମ ଖୁଲା ତମାସା ତାଦାଏ ଆଡୋଃ କ୍ରୁଶ ରେନ ଦ୍ୱାରା ଇନକୁୱାଃ ଚେତାନ୍ରେ ୟେ ଜାୟକାର ରେନ ଆୱାଜ ଉଦୁବ କେଃ କୋୱାଏ।
\v 16 ନେୟା ଲାଗିନ ଜୋମେ-ନୁଏ ରାଆ ୟାଦ ପାରାବ ରାଆ ୟାଦ ନାୱା ଚାଣ୍ତୁ ରାଆ ୟାଦ ବିଶ୍ରାମ ଦିନ ରାଆ ବିଷାୟ ରେ ଯାହାଏଁ ଆଲୋକା ଫାଏସଲାୟ ଚା।
\v 17 ଚିୟାଃଚି ନେୟା ସବେନ ହିଜୁଃ ବାଲା ବାକାଣ ରେନ (ଉମ୍ବୁଲ) ତାନାଁ ପାହିଲା ଜିନିଷକୋ ମାସୀହ ତାନାଃ।
\v 18 ଜେତାଏ ହଡ଼ ଆଜାଃ ମୋନ ରେୟାଃ ହୁଡିଙ୍ଗଏନ୍ତେ ଆଡୋଃ ସିର୍ମାଦାସୀ ରାଃ ସୁସାରି ରିକାକେତେ ଆପେକେ ନୀନିର ରେୟାଃ ଯୋ କେ ଆଲୋକା ରେଜେ ଚାଏ। ନେକା ହଡ଼ ନେଲକାନ ବାକାଣ ରେ ଲାଗାଅକାନ ତାଇନୋଃ ଗାଏ ଆଡୋଃ ଆୟାଃ ହୋଡ଼ମୋଲେକାତାଇନ ସେଣା ରେ ସାମାଗି ମୋଅନାଏ।
\v 19 ଆଡୋଃ ଏନ (ଶିରୋମାଗି) କେ କାକୋ ସାଃବ କାଆ ଯାହାନ ରେ ସବେନ ହଡ଼ମୋ ଯଡାଅ ଆଡୋଃ (ପାଠୋ) ରେନ ଦ୍ୱାରା ଆସୁଲ କେତେ ଆଡୋଃ ମିୟାଃ ତେ ଥଲ କେତେ ପାରମେଶ୍ଵର ରାଆ ପାଡ଼େତେ ବାତଅ ତରସା ସେନା।
\v 20 ଚିମ୍ତାଙ୍ଗ ଆମ ମାସୀହ ଗାଃ ସାଙ୍ଗେ ଅତେଦିଶୁମ ରେନ (ଆଦି ପିତା) ରାଆ ପାର ତେ ଗୋଏଃ କାନାମ ଦୋ ଚିଲିକା ରେତୋ ଏନ ଅତେଦିଶୁମ ରେନ ହଡ଼ଃ ସାମାନଜିବାନ ବିତାୱ ତାନାମ।
\v 21 ଚି ନେୟା ଆଲମ ଜୁଟିଦେ ଏନଲେକା ଆଲମ ଚାଖାୟ ଆଡୋଃ ଏନାରେ ତିଈ ଆଲମ ଲାଗାୟ।
\v 22 (ନେୟା ସବେନ ଜିନିଷ କାମିରେ ଆଉ ଆଡୋଃ ତେ ନାଷ୍ଟ କୋୱାଃ) ଚିୟାଃଚି ନେୟା ହୋଡ଼ହ କୋୱାଃ ଆଜ୍ଞ୍ୟା ଆଡୋଃ ଶିଖ୍ୟା ରେନ ଲେକାତେ ମେନାଗା।
\v 23 ନେ ନିୟାମ ଆକ୍ୱା ଇଛାଲେକାବାଇ କାନ ମାନାତିଙ୍ଗ ରିତି ନାମରତା ୟୋଗି ଆଭ୍ୟାସ ଲେକାତେ ଜ୍ଞାନ ରାଃ ନୁତୁମ ଦୋ ମେଁନାଃ ମେନଦୋ ହଡ଼ମୋ ରାଆ ଲାଲାସ କୋକେ ରୋକାଅ ଲାଗିନ ନେୟା କୋକେ ଯାହନାଆ ହଁ ଲାଭ କା ହବାୱା।
\c 3
\p
\v 1 ଚିମ୍ତାଙ୍ଗ ମାସୀହଲଃ ଜିନିଃ କେଦାଏ ଦୋ ସିର୍ମାଦିଶୁମ ରାଃ ଜିନିଷ କୋୱାଃ ନାମରେ ତାଇକେନାୟ ଅକତାଃ ରେ ମାସୀହ ବୁଦ୍ଧିମାନ ତାନିଃ ଆଡୋଃ ପାରମେଶ୍ଵର ରାଃ ଜୋମ ପାଡ ଆଡୋଃ ଦୁବ କାନାୟ।
\v 2 ଅତେ ରେ କାହା ମେନଦୋ ସିର୍ମାଦିଶୁମ ରେନ ଜିନିଷ କୋୱାଃରେ ଧ୍ୟାନ ଲାଗାୟପେ।
\v 3 ଚିୟାଃଚି ଆମ ଦୋ ଗୋଏଃ ଜାନାଏ ଆଡୋଃ ଆପେୟାଃ ଜୀଉ ମାସୀହ ଲୋଃ ପାରମେଶ୍ଵର ରେ ଚିହ୍ନା କାନା।
\v 4 ଇମ୍ତାଙ୍ଗ ମାସୀହ ଇନିଃ ଆବୁୱାଃ ଜୀଉ ତାନିଃ ଉଦୁବଃ ଅଗା ଇମ୍ତାଙ୍ଗ ଆମଗି ଇନିଃ ଲଅ ମାନାରାଙ୍ଗ ଲଅ ଉଦୁବ ୟାକ।
\v 5 ନେୟାମେନ୍ତେ ଆପାନ ଏନ ଆଙ୍ଗକୋକେ ଗୋଏଃ ତାଇପେ ଇନିଃ ଅତେରେ ଗି ଆର୍ଥାତ ବ୍ୟାଭିଚାର ସିତ୍ରୁ ଖାରାପ କାମି ଖାରାପ ଲାଲାଚ ଆଡୋଃ ଲଭ କେଦାଏ ଇନିଃ ମୁର୍ତ୍ତି ପୂଜାରେନ ସାମାନ ତାନିଃ।
\v 6 ଇନିଜାଃ କାରାନ ପାରମେଶ୍ଵର ରାଃ ଖୁସ ଆବୁ କାକୋ ମାନାତିଙ୍ଗ କୋକେ ଉୟୁଃ ଆ।
\v 7 ଆଡୋଃ ଆମ ଗି ଚିମ୍ତାଙ୍ଗ ନେ ଖାରାପେତେ ନେ ଖାରାପେତେ ଜୀଉ ବିତାଅ ତାଇ ନାପେ ଦୋ ଇନିଜାଃ ଲେକା ଚାଲାନ ତାଇ କେନାଲେ।
\v 8 ମେନଦୋ ନାଆ ଆମ ଗି ନେଆ ସବେନ କୋକେ ଆର୍ଥାତ ଖିସ, ଖାଦରାଅ, ହିସିଙ୍ଗା, ନିନ୍ଦା, ଆଡୋଃ ମଚାତେ ଏଗେର ନେୟ ସବେନ ବାକାଣ ବାଗେ ତାପେ।
\v 9 ମିହୁଡ଼ ଏଟାଃନିଃ କେ ଆଲୋ ହିଡ ଚା ଚିୟାଃଚି ଆମ ଗି ମାରି ହଡ଼ ହଡ଼ୋ କେ ଇନିଜାଃ କାମିକେ ଲଅ ଆଡ଼ଗୁ କାଦାୟ।
\v 10 ଆଡୋଃ ନାୱା ହଡ଼ୋ କୋୱାଃ ତୁଶିଙ୍ଗ କେନାଏ ଅକଏ ଇଙ୍ଗଆଃ ବାବାଇ ଲେକା ସାମାନ ରାଃ ଲେକାତେ ଜ୍ଞାନ ନାମ ଲାଗିନ ନାୱା ବାଇ ଇଦି ଅଃ ପେ।
\v 11 ଇନିଃ ରେ କାଦ ୟୁନାନୀ ତାଇଜାନା ୟାହୁଦୀ କା ଖାତନା କା (ଖାତନା ରିହିତ୍) କା ଜାଂଗଲି (ସ୍ତୁତି) ନା ବାସୀ ଆଡୋଃ କା ସ୍ୱାଧିନ ଖାଲି ମାସୀହଗି ସବେନ ଆଡୋଃ ସବେନ କୋୱାଃ ରେ ମେନିଜା।
\v 12 ନେୟାମେନ୍ତେ ପାରମେଶ୍ଵର ରାଃ ଚୁନାଅ କାନ କୋୱାଃ ସାମାନ ଇନିଃ ପାବିତାର ଆଡୋଃ ଦୁଲାଡ଼, ତାନିଃ ମାରାଙ୍ଗ (କାରୁଣା) ଆଡୋଃ ଭାଲାଇ ହାର ଦୀନତା ହାର ନାରାମ ଆଡୋଃ ସାହିତିଙ୍ଗ ତୁଶିଙ୍ଗ ଏନପେ।
\v 13 ଆଡୋଃ ଆଗାର ଅକଏ କେ ଆକୟାରେ ଦୋଷ ଏମେରାଃ କାରାନ ହବାଅଃ ଚା ଦୋ ମିହୁଡ଼ ଏଟାଃ ନିଜା ସାହାତିଙ୍ଗ ମେ ଆଡୋଃ ମିହୁଡ଼ ଏଟାଃ ନିଜା ଦୋଷ କେ ଛାମା ତାପେ, ଚିଲକା ପ୍ରାଭୁ ଆପେୟାଃ ଦୋଷ ଛାମା କେଦାଏ, ଏନଲେକା ଆମ ଗି ରିକାଏମ।
\v 14 ନେ ସବେନ କୋୱାଃ ରେ ଦୁଲାଡ଼ କେଦାମ ଅକଏ ସିଦାତାର ମାୟାଙ୍ଗ ବାହାଦୁର ତାନାଃ ଥଲ କେପେ।
\v 15 ମାସୀହ ଜୀଉସୁକୁ ଅକଏ ଲାଇ ଆମ ମିୟାଃ ହଡ଼ୋ ହୋଇ କେତେ କେଡାଏ ରେୟ ସେନା କାନାମ ଆପେୟାଃ ଶାରିରରେ ରାଇଜ ଚା ଆଡୋଃ ଆମ ଧାନ୍ୟା ହଡ଼ା ବାଇ କେତେନମେ।
\v 16 ମାସୀହ ଗାଃ ବାଚାନ କେ ଆପାନ ହୃଦାୟରେ ଥିମ୍ବାଇ ଲଅ ଦୁବ ଏମାଇପେ; ଆଡୋଃ ବୁଗିନ ଶେଣାନ ଲଅ ମିହୁଡ଼ ଏଟାଃନିଃ କେ ସିଖାଇପେ ଆଡୋଃ ବିରିଦେଇପେ ହାର ଆପନାଃ-ଆପନାଃ ମୋନ ରେ ଆନୁଗ୍ରାହା ଲଅ ପାରମେଶ୍ଵର ଲାଇ ଭାଜାନ ଏପେ ହାର ଆତ୍ମିକ ଦୁରାଙ୍ଗ ଏପେ।
\v 17 ବାଚାନ ତେ ୟାଦ କାମିରେ ଯାହାନାଃ ହ ରିକାଏୟାପେ ସବେନାଃ ପ୍ରାଭୁୟୀଶୁ ରାଃ ନୁତୁମରେ ରିକାଏପେ ଆଡୋଃ ଇନିଜାଃ ହରାତେ ପାରମେଶ୍ଵର ଆପୁ କେ ଧାନ୍ୟାବାଦ ରିକାକାତେ ପେ।
\v 18 ହେ ପାତ୍ନୀ (କୁଡ଼ି) କୋ ଯେଲେକା ପ୍ରାଭୁ ରେ ଠୌକା ମେନାଃ ଏନଲେକାଗି ଆପନାଃ-ଆପନାଃ ପାତୀ (କଡ଼ା) କୋୱାଃ ଆଧିନ ରେ ତାଇନ ପେ।
\v 19 ହେ ପାତୀ (କଡ଼ା) କୋ ଆପନାଃ-ଆପନାଃ ପାତ୍ନୀ (କୁଡ଼ି) କେ ଦୁଲାଡ଼ରେ ମାଣ୍ତାଏପେ, ଆଡୋଃ ଇନକୁକେ ଆଲୋପେ ଏଗେର କୋଆ।
\v 20 ହେ ହନକୋ ସବେନ ବାକାଣରେ ଆପାନ-ଆପାନ ଏଙ୍ଗା ଆପୁ ଗାଃ ଆନାଚୁ କେ ମାନାତିଙ୍ଗେପେ, ଚିୟାଃଚି ପ୍ରାଭୁ ନେୟାତେ ରାଶିକା ଅଗାଏ।
\v 21 ହନକଆ ଏଙ୍ଗା ଆପୁକେ ଆପାନ ହନ କୋକେ ପାରେସାନ ଆଲ ପେୟା କାରେ ଇନକୁୱାଃ ସାହାସ ଟଟା କେନୋଗା।
\v 22 ସବେନ କୱାଃ ଅକନାଃ ହଡ଼ମୋ ଲେକା ଆପେୟାଃ କୁଡ଼ି ତାନିଃ ସବେନ ବାକାଣ ରେ ଇଙ୍ଗ ଇନିଜାଃ ଆପୁ କେ ମାନାତିଙ୍ଗେପେ ଆଡୋଃ କୋୱାଃ ଖୁହ୍ସ ରିକାୟ ବାଲା କୋକେ ସାମାନ ନେଲ ଲାଇ କାହା, ମେନଦୋ ସିଧା ମ୍ନ ଆଡୋଃ ପାରମେଶ୍ଵର ରାଃ ବରଏତେ।
\v 23 ଏନଲେକା ଆମ ରିକାୟମ ମାନ ଧାନ କେତେ ରିକାଏପେ ନେୟା ବୁଝାୱ କେତେ ହଡ଼ୋ କୱାଃ ଲାଇ କାହା ମେନଦୋ ପ୍ରାଭୁ ଲାଇ ରିକାୟଆପେ।
\v 24 ଚିୟାଃଚି ଆମ ସାରିୟାମ ଚି ଆମକେ ନେଣ୍ତେରା ବାଦଲାରେ ପ୍ରାଭୁଏତେ (ମିରାସ୍) ଆ ନାମୋଗା ଆମ ପ୍ରାଭୁ ମାସୀହରାଃ ସେଆୟାଃପେ।
\v 25 ଚିୟାଃଚି ଅକଏ ଖାରାପ କାମିତାନାୟ ଇନିଃ ଆପାନ ଖାରାପ କାମିରା ଫାଲ ନାମେୟାଏ ଏନ୍ତାଃ ଜାହାଁୟା (ପାକ୍ଛାପାତ୍) ବାନୋଗା।
\c 4
\p
\v 1 ହେ ମାଲିକ କୋ, ଆପେ ଆପେୟାଃ ଦାସିକୋଲଃ ନ୍ୟାୟ ଆଡୋଃ ଠିକ-ଠିକ ବ୍ୟାବାହାର ରିକାଏପେ, ନେୟା ବୁଝାୱ କେତେ ଚି ସିର୍ମାଦିଶୁମ ରେ ଆପେୟାଃ ହଗି ମିୟାଃ ମାଲିକ ମେନାଇଜା।
\v 2 ବିନ୍ତି ରେ ତାଇନ କାନୋଃ ପେ ଆଡୋଃ ଧାନ୍ୟା ବାଦ ତାନଲେ ଏନାରେ ଆଦାକାନ ଗି ତାଇନ ପେ।
\v 3 ଆଢ ଇନକୁୱାଃ ଲୋଗି ଆବୁୱାଃଲୋଗିନଗି ବିନ୍ତି କାନ ତାଇନ ପେ ଚି ପାରମେଶ୍ଵର ଆପୁ ଲାଗିନ ବାଚାନ ଉଦୁବ ଲାଗିନ ନେକା ଦୁଆର ଖଲାଅ ତାଆଃ ଚି ଆବୁ ମାସୀହକେ ଏନ ଭେଦରାଃ ବାଣ୍ଣାନ ରିକା ଧାଡ଼ିଚା ଅକେୟାଃ ଲେକାତେ ଇଙ୍ଗ ବାନ୍ଦିରେ ମେନାଇଙ୍ଗଆଃ।
\v 4 ଆଡୋଃ ଏନାକେ ନେକା ଉଦୁବେୟା ଚିଲକା ଇଙ୍ଗକେ ରିକା ଠୌକା ମେନାଃ।
\v 5 ସାମାୟକେ ଗନଆନ ଆଟକାର କେତେ ବାହାରି ରେନ କୋଲୋଃ ବୁଦ୍ଧିମାନିତେ ବ୍ୟାବାହାରିପେ।
\v 6 ଆମାଃ ବାଚାନ ସବେନ ହୁଲାଙ୍ଗ ଆନୁଗ୍ରାହାଲୋତେ ଆଡୋଃ ସାଲୋକ ହବାଃୱାଚି ଆମାଃ ସବେନ ହୋଡ଼କଲଃ ଠୌକା ଲେକାତେ ଜାପାପ ଏମ ସାରିନ ଚାଏ। ଆଖରି ଆଭିବାଦାନ
\v 7 ଦୁଲାଡ଼ ହାଗା ଆଡୋଃ ବିଶ୍ୱାସ ହଡ଼ୋ ସେୱାକ ତୁଖିକୁସ ଅକୟ ପ୍ରାଭୁରେ ଇଙ୍ଗଆଃ ଲଅ କାମି ତାଇନାଏ, ଇଙ୍ଗଆଃ ସବେନ ବାକାଣ ଆମକେ ଉଦୁବ ମେୟାଏ।
\v 8 ଇନିଃକେ ଇଙ୍ଗଆଃ ନେୟାମେନ୍ତେ ଆପେତାଃ କୁଲ କାଦିଙ୍ଗ ଚି ଆପେକେ ଆଲେୟାଃ ଦାଶା ସାରିଚାପେ ଆଡୋଃ ଇନିଃ ଆପେୟାଃ ମୋନ ରେ ଜୀଉସୁକୁ ଏମେକାଏ।
\v 9 ଇନିଃ ଲୋ ଉନେସିମୁସ କେ ହୋ କୁଲକେଦାଏ ଅକନ ବିଶ୍ୱାସ ଯୋଗ୍ୟ ଆଡୋଃ ଦୁଲାଡ଼ ହାଗା ଆଡୋଃ ଆପେ କୋଏ ତେଗି ତାନପେ ନିଇ ଆପେକେ ନେତାଃ ରାଃ ସବେନ କାଜି ଉଦୁବ ପେୟା।
\v 10 ଆଗାସ୍ତର୍ଖୁସ ଅକନିଃ ଇଙ୍ଗଆଃ ଲଅ ବାନ୍ଦିରେ ମେନାଇଜା ଆଡୋଃ ମାରକୁସ ଅକନିଃ ବାନାର ବାଶ ରାଆ ହାଗା ଲାଗାଃଆଏ। (ଅକେୟାଃ ବିଷାୟ ରେ ଆମ ଦୋ ଆନଚୁ ନାମ ଲେଦାମ ଚି ଏନ୍ତେ ଇନିଃ ଆମାଃ ନାଡ଼େଏଜ ହିଜୁଃ ରେ ଦୋ ଇନିଃ ଲଅ ବେଶତେ ବ୍ୟାବାହାରେମେ)
\v 11 ଆଡୋଃ ୟୀଶୁ ଅକନିଃ ୟୁସ୍ତୁସ କାଜିୟୋଗାଏ ଆମେକେ ଜୋହାର ମେତାମ୍ମ ତାଇଙ୍ଗ। ଖାତନା କାନ ହଡ଼ କୋଏତେ ଏସ୍କାର ନିକୁଗି ପାରମେଶ୍ଵର ରାଃ ରାଇଜ ଲାଗିନ ଇଙ୍ଗଆଃ ଲଅ କାମି ଆଡୋଃ ଇଙ୍ଗଆଃ ଜୀଉସୁକୁରାଃ ହରା ତାଇ କାନାକ।
\v 12 ଇପଫ୍ରାସ ଅକନିଃ ଆପେତେ ଗି ତାନିଜ ଅକନିଃ ମାସୀହ ୟୀଶୁ ରାଃ ଦାସ ତାନି ଆମକେ ଜୋହାର କାଜିତାନାଏ ଆଡୋଃ ସବେନ ହୁଲାଙ୍ଗ ଆମ ଲାଗିନ ବିନ୍ତି କୋରେ କୋଷିସ ସେ ୟାଏ ମେନଦୋ ଆମ ସିଦ୍ଧ ହୋବା କେତେ ପୁରାବିଶ୍ୱାସ ଲୋଅ ପାରମେଶ୍ଵର ରାଅ ସାନାଙ୍ଗ୍ରେ ସ୍ଥିର ତାଇନମେ।
\v 13 ଇଙ୍ଗ ଇନିଜାଃ ଗାୱାହ ତାନିଙ୍ଗ ଚି ଇନିଃ ଆମାଃ ଲାଗିନ ଆଡୋଃ ଲୌଦିକିୟା ଆଡୋଃ ହିୟରା ପୁଲିସକୋ ଲାଗିନ ବେସ ମେହନାତ ରିକା କାନ୍ତେ ଇଙ୍ଗ।
\v 14 ଦୁଲାଡ଼ ବାଇଦ ଲୁକା ଆଡୋଃ ଦେ ମାସା ଆମକେ ଜୋହାରା
\v 15 ଲୌଦିକିୟା ଗା ହାଗାକୋକେ ହଗି ଆଡୋଃ ନୁମ ଫାସ ଆଡୋଃ ଇନକୁୱାଃ ଆଡୋଃରେନ କାଲିସିୟା କୋକେୟଗି ଜୋହାର ମେତାକୋମ।
\v 16 ଚିମ୍ତାଙ୍ଗ ନେ ହୋନ ଆପେୟାଃ ତାର ପାଢାଅ କେନିଃଆୟଦୋ ଏକାଏମେ ଚି ଲୌଗିକିୟା ଗା କାଲିସିୟା ରେୟଗି ପାନାୱଚା ଆଡୋଃ ଏନ ଚିଠି ଅକନାଃଚି ଲୌଦିକିୟାତେ ହିଜୁଗା ଆମୋଗି ପାଢାୱେମେ।
\v 17 ଆଡୋଃ ଆର୍ଖିପୁସକେ କାଜିମେ ଚି ଅକନ ସେୱା ପ୍ରାଭୁରେ ଆମକେ ଜିମାକାନା ଏନାକେ ହସିଆର ଲୋ ପୁରାଏମେ।
\v 18 ଇଙ୍ଗ ପାଉଲୁସଗାଃ ଇଙ୍ଗଆଃ ତିଈତେ ଅଲାକାନ ଜୋହାର ଇଙ୍ଗଆଃ ସିକିଡି କୋକେ ଆଲୋମ ରିଡିଃୟା। ଆମାଃ ଚେତାନ ଆନୁଗ୍ରାହା ହୋବା ଇଦିଅକା। ଆମିନ।
