\id JHN
\ide UTF-8
\rem Copyright information: Creative Commons Attribution- Share Alike 4.0 License
\h ଯୋହାନ
\toc1 ଯୋହାନ ଅଲାକାନ ସୁସାମାଚାର
\toc2 ଯୋହାନ
\toc3 ଯୋହାନ
\mt The Gospel According to John
\mt ଯୋହାନ ଅଲାକାନ ସୁସାମାଚାର
\c 1
\p
\v 1 ଏନେଟେଃ ରେ ବାଚାନ ତାଇକେନାଏ, ଆଡୋଃ ବାଚାନ ପାରମେଶ୍ଵର ଲୋଏ ତାଇକେନାଏ, ଆଡୋଃ ଏନ ବାଚାନ ପାରମେଶ୍ଵର ତାଇକେନାଏ।
\v 2 ନେୟାଗୀ ଏନେଟେଃ ରେ ପାରମେଶ୍ଵର ଲୋଃଏ ତେଇକେନାଏ।
\v 3 ସବେନାଆଃ ଆୟଗି ସିରଜାୱ କାଦାଏ, ଆଡୋଃ ଅକନାଃ ଆୟାଃ ସିରଜାୱ ଯାନା କୋଏତେ ଅକନ ଜିନିଷ ହଁ ଆଜାଃ ବେଗାର କା ସିରଜାୱ କାନା।
\v 4 ଇନିଃରେ ଜିଦାନ୍ ତାଈକେନା ଆଡୋଃ ଏନ ଜିଦାନ୍ ହଡ଼ୋକଆଃ ମାସ୍କାଲ ତେଇକେନାଏ।
\v 5 ଆଡୋଃ ମାସ୍କାଲ ନୁବାଃରେ ଚାମ୍କାୱା, ଆଡୋଃ ନୁବାଃ ଏନାକେ କାୟ ଗ୍ରାହଣ କେଦାଏ।
\v 6 ଯୋହନ ନୁତୁମ ପାରମେଶ୍ଵରତେ କୁଲାକାନ୍ ମିହୁଡ଼ ହଡ଼ ହିଜୁଃ ଲେନାଏ।
\v 7 ଇନିଃ ମାସ୍କାଲ ଆଃ ଗୋୱା ଏମେଚା ଆଡୋଃ ସବେନ୍ କୋ ଆୟାଃ ଲାଗିନ୍ତେ ବିଶ୍ଵାସ୍ ଚାକ, ଏନାମେନ୍ତେ ହିଜୁଃ ଲେନାଏ।
\v 8 ଯୋହାନ ମାସ୍କାଲ କାୟ ତାଇକେନା ମେନଦୋ ମାସ୍କାଲ ରେଆଃ ଗାୱାହି ଏମ ମେନ୍ତେ ହିଜୁଃ ଲେନାଏ।
\v 9 ସାର୍ତି ମାସ୍କାଲ ସବେନ୍ ହଡ଼କକେ ମାସ୍କାଲଏମ୍ ଲାଗିନ୍ତେ ହିଜୁଃ ଲାଇ ତାଇକେନାଏ।
\v 10 ଇନିଃ ଅତେଦିଶୁମ ରେ ତାଇକେନାଏ ଆଡୋଃ ଅତେଦିଶୁମ ଇନିଃତେ ବାଇଲେନା, ହାର ଅତେଦିଶୁମ ରେନକୋ ଇନିଃକେ କାକୋ ନେଲଉରୁମ୍ କିଜା।
\v 11 ଇନିଃ ଆୟାଃ ଦିଶୁମ୍ ହିଜୁଃ ଲେନାଏ ହାର ଇନିଜାଃ ହଡ଼ୋକୋ ଇନିଃକେ କାକୋ ଗ୍ରହଣକିଜା।
\v 12 ମେନଦୋ ଚିମନାଙ୍ଗ ହଡ଼କ ଇନିଃକେ ବିଶ୍ଵାସ କେଦାକୋ, ଆଡୋଃ ଗ୍ରାହାନ କିଜାକୋ ହିନ୍କୁକେ ଇନିଃ ପାରମେଶ୍ଵରରାଃ ସାନ୍ତାନ୍ ମେନ୍ତେ ଆଧିକାର୍ ଏମାଃକୁୱାଏ।
\v 13 ଇନକୁ ମାୟୋମ ତେଦ କାହା, ହଡ଼ମୋ ସାନାଙ୍ଗ୍ ତେଦ କାହା, ହଡ଼ ସାନାଙ୍ଗ୍ ତେଦ କାହା ମେନଦୋ ପାରମେଶ୍ଵର ତେକ ଶିରଯାୱ ଜାନାକୋ।
\v 14 ଆଡୋଃ ବାଚାନ ହଡ଼ମୋୟେ ସାବକେଦା, ହାର ଆନୁଗ୍ରାହା ଆଡୋଃ ସାର୍ତି ତେ ଫେରେଃ କେତେ ଆବୁ ଥାଲାରେ ଡେରାକେଦାଏ, ଆଡୋଃ ଆବୁ ଇନିଜାଃ ନେଲେକା ମାନାରାଙ୍ଗ ନେଲକେଦା ଜେଲେକା ଆପୁଆଃ ମିୟାଃ ଗି ହୋନକଡ଼ା ଗାଃ ମାନାରାଙ୍ଗ।
\v 15 ଯୋହାନ ଇନିଜାଃ ବିଷାୟ ରେ ଗାୱାହି ଏମ କେତେ ଚିର୍ଲାୱ କେଦାଏ ଆଡୋଃ କାଜିକେଦାଏ, ଇଙ୍ଗଆଃ ତାୟମ୍ ତେ ହିଜୁଃ ନିଃ ଇଙ୍ଗକେ ମାରାଙ୍ଗ୍ ତାନିଃ, ଇନିଃଦ ଇଙ୍ଗ ତେ ଶିଦା ୟେତେ ତାଇକେନାଏ।
\v 16 ଇନିଜାଃ ଫେରେଃ କାନ୍ଏତେ ଆବୁସବେନ୍ କୋକେ ଆନୁଗ୍ରାହା ଚେତାନ୍ ଆନୁଗ୍ରାହା ବୁ ନାମ୍ ଜାନା।
\v 17 ଏନାମେନ୍ତେ ଚି ଆଇନ ମୁଶା ପାଡ଼ ଏତେ ଏମକାନ ତାଇକେନା, ମେନଦୋ ଆନୁଗ୍ରାହା ହାର ସାଚାଇ ୟୀଶୁ ମାସୀହ ହରାତେ ଥେବାଃ ଜାନା।
\v 18 ଅକଏ ହ ଚିଉଲା ପାରମେଶ୍ଵରକେ କାକୋ ନେଲାକାଇଜା, ଆପୁଆଃ କୋୟୋଙ୍ଗ ରେ ତାଇତାନ ମିୟାଃ ଗି ହୋନ୍, ଇନିଃ ଗି ହିନିଃକେ ଉଦୁବ କେଦାଏ। (ଯୋହାନ ବାପ୍ତିସ୍ମା ଏମନିଜାଃ ଗାୱାହି)
\v 19 ଯୋହାନ ଗାଃ ଗାୱାହି ନେୟା ତାନାଃ, ଚି ଚିମ୍ତା ୟାହୁଦୀକୋ ୟେରୁଶାଲେମ ଏତେ ୟାଜାକ କୋକେ ଆଡୋଃ ଲେବୀକୋକେ ଇନିଃକେ ନେୟା କୁଲିଲାଗିନ୍ତେ କୁଲକେଃ କୋୱାଃ, ଆମ ଅକଏ ତାନମେ ?
\v 20 ଏଣ୍ଡେ ଯୋହାନ ମାନାତିଙ୍ଗ ଜାନାଏ ଆଡୋଃ କାଏ ମାନା କେଦାଏ ମେନ୍ଧ ମାନାତୀଙ୍ଗ୍ ଜାନାଏ ଚି ଇଙ୍ଗ ମାସୀହ ନାହାଲାଇଙ୍ଗ୍।
\v 21 ଲେବୀକୋ କୁଲିକିଜା ଯୋହାନ କେ ଆମ ଅକଏ ତାନମେ ? ଆମ ଏଲିୟା ତାନମେ ? ଯୋହାନ କାଜିକେଦାଏ ଇଙ୍ଗ ନାହାଲାଇଙ୍ଗ, ଦ ଆମ ଏନ ନାବୀ ତାନମେ ? ଯୋହାନ ଉତ୍ତାର ଏମ କେଦାଏ କାହା।
\v 22 ଆଡୋଃ ଗି ଇନକୁ ଇନିଃକେ କୁଲିକିଜା କ ଆମ ଅକଏ ତାନମେ ? ମେନଦୋ ଆଲେକେ କୁଲାକାଦାକୋ ହୀନକୁକେ ଉତ୍ତାର ଏମିୟାଲେ। ଏନାତେ ଆମ ଆମାଃ ବିଷାୟ ରେ ଚିନାଃ କାଜିତାନାମ ?
\v 23 ଯୋହାନ କାଜିକେଦାଏ ଜେଲେକା ୟାଶାୟାହ ନାବୀ କାଜି କାଦାଏ ଇଙ୍ଗ ଟୋନାଙ୍ଗ ରେ ମିହୋଡ଼ କାଉରିତାନ ନିଜାଃ ଆୱାଜ ତାନିଙ୍ଗ ଚି ଆପେ ପ୍ରାଭୁ ଗାଃ ହରା ସିଧା ରିକାଏପେ।
\v 24 ଇନକୁ ଫାରିସୀକୋପାଡ଼ ଏତେ କ କୁଲେନ୍ ତାଇକେନା।
\v 25 ଇନକୁ ଯୋହାନ କେ କୁଲିକିଜାକୋ ଆମ ଆଗାର ମାସୀହ ନାହାଲାମ୍, ହାର ଏଲିୟା ନାହାଲାମ୍ ହାର ନାବୀ ନାହାଲାମ୍ ଏଣ୍ଡେ ଆମ ଚିନାଃଲାଇ ବାପ୍ତିସ୍ମା ଏମାକୋତାନାମ ?
\v 26 ଯୋହାନ ଦ ଇନକୁକେ ଉତ୍ତାର ଏମକେଦାଏ ଇଙ୍ଗ ଦ ଦାଆ ତେ ବାପ୍ତିସ୍ମା ଏମାପେତାନିଙ୍ଗ, ମେନଦୋ ଆପେ ଥାଲାରେ ମିୟାଃ ହୋଡ଼ ତିଙ୍ଗୁ କାନାୟ ଇନିଃକେ ଆପେ କାପେ ସାରିୟା।
\v 27 ଆର୍ଥାତ ଇଙ୍ଗଆଃ ତାୟୋମ ତେ ହିଜୁଃ ରାଃ ମେନିଜା, ଇନିଜାଃ ଖାର୍ପା ରାଃ ଥୋନୋଲ ଖଲାଅ ଲେକାନିଃ ନାହାଲାଇଙ୍ଗ।
\v 28 ନେ କାଜିକୋ ୟାରଦାନ ହାନ ଫାରୋମ ବେତାନିୟା ହାତୁରେ ହବାଜାନା, ଅକ ଜାଗାରେ ଯୋହାନ ବାପ୍ତିସ୍ମା ଏମାକୋତାଇନାୟ। (ପାରମେଶ୍ଵର ରାଆ ମିଣ୍ଡୀ)
\v 29 ଏଟାଃ ହୁଲାଙ୍ଗ ଯୋହାନ ୟୀଶୁକେ ଆଜାଃ ପାଡ଼ ହିଜୁହୁତାନ୍ ନେଲକେତେ କାଜିକେଦାଏ, ନେଲିପେ ନିଃ ପାରମେଶ୍ଵର ରାଃ ମିଣ୍ଡୀ ତାନିଃ ଅକଏ ଅତେଦିଶୁମ ରାଃ ପାପ ଉଠାଓ ଇଦିକେୟ। ଏ।
\v 30 ନେୟାଃ ଇନିଃଗି ତାନିଃ ଅକନିଜାଃ ବିଷୟରେ ଇଙ୍ଗ କାଜିଲେଦାଇଙ୍ଗ, ମିୟାଃ ହଡ଼ୋ ଇଙ୍ଗଆଃ ତାୟମ୍ ତେ ହିଜୁଃ ତାନାଇ ଇନିଃ ଇଙ୍ଗ ତାତେ ମାରାଙ୍ଗ ତାନିଃ ଚିୟାଃଚି ଇନିଃ ଇଙ୍ଗକେ ସୀଦାରେ ତାଇକେନାଏ।
\v 31 ଇଙ୍ଗ ଦ ଇନିଃକେ କାଇଙ୍ଗ ନେଲଉରୁମ ତାଇନା, ମେନଦୋ ଏନାଲାଗିନ୍ତେ ଦାଆରେ ବାପ୍ତିସ୍ମା ଏମାକ ତାଇନିଙ୍ଗ ଚି ଇସ୍ରାଏଲ ରେ ଇନିଃ ଉଦୁବଃ ଚାୟ।
\v 32 ଆଡୋଃ ଯୋହାନ ନେୟା ଗାୱାହି କାଜିକେଦାଏ: ଇଙ୍ଗ ଆତ୍ମା କେ ଦୁଦମୁଲ ଲେକା ରିମିଲଦିଶୁମ ଏତେ ଆଡ଼ଗୁତାନ ନେଲକେଦାଇଙ୍ଗ, ହାର ଏନା ଇନିଜାଃ ଚେତାନରେ ଦୁବ ଜାନାଏ।
\v 33 ଇଙ୍ଗହ ଆଇଃକେ କାଇଙ୍ଗ ନେଲଉରୁମ ଲିଜା, ମେନଦୋ ଅକଏ ଇଙ୍ଗକେ ଦାଆ ତେ ବାପ୍ତିସ୍ମା ଏମେ ଲାଗିନ କୁଲ କାଦିଙ୍ଗାଏ, ଇନିଃଗି ଇଙ୍ଗକେ କାଜି କାଦାଏ, ଅକେୟାଃ ଚେତାନରେ ଆମ ଆତ୍ମା କେ ଆଡ଼ଗୁନ୍ ତାନ୍ ହାର ତାଇନଃ ତାନ୍ ନେଲେୟାମ, ଇନିଗି ପାବିତାର ଆତ୍ମା ତେ ବାପ୍ତିସ୍ମା ଏହେମ ନିଃ ତାନିଃ।
\v 34 ଆଡୋଃ ଇଙ୍ଗ ଆୟକେ ନେଲ କିଜାଇଙ୍ଗ ହାର ଗାୱାହି ଏମ କେଦାଇଙ୍ଗ ଚି ନିଃ ଗି ପାରମେଶ୍ଵର ରାଃ ହୋନ ତାନିଃ। (ୟୀଶୁଆଃ ପହିଲା ଚେଲା)
\v 35 ଯୋହାନ ଲୋଃ ଆୟାଃ ଚେଲା ବାର୍ ହଡ଼କିନ୍ ଏଟାଃ ହୁଲାଙ୍ଗ ତିଙ୍ଗୁ ନେନାକିନ୍।
\v 36 ଆଡୋଃ ଯୋହାନ ୟୀଶୁକେ ହେନ୍ ହରା ସେନ୍ ତାଇନ୍ ନେଲ କେତେ ଆଏକେ କାଜିକେଦାଏ ନିଃ କେ ନେଲିପେ ପାରମେଶ୍ଵର ରାଃ ମିଣ୍ଡିହୋନ ତାନିଃ।
\v 37 ଏଣ୍ଡେରେ ଯୋହାନ ରାଃ ଚେଲାକିନ ବାଃଖାଣ ଆୟୁମକେତେ ୟୀଶୁ ରାଆ ତାୟମ-ତାୟମ ସେନ୍ ଯାନାକିନ୍।
\v 38 ୟୀଶୁ ତାୟମ୍ ପାର୍ ନେଲକେତେ ଆଡୋଃ କାଜିକେଦାଏ, ଆପେ ଅକଏ କେ ସାଙ୍ଗାରିତାନାପେ ଇନକୁ ୟୀଶୁକେ କୁଲିକିଜାକୋ ରାବୀ (ଆର୍ଥାତ ହେ ଗୁରୁ) ଆମ ଅକତାଃ ରେ ତାଇନାମ।
\v 39 ୟୀଶୁ ହିନକୁକେ କାଜିକେଦାଏ, ଦେଲା ନେଲେପେ। ଏଣ୍ଡେରେ ହିନକୁ ସେନ୍ କେତେ ଆୟଆ ତାଇନ୍ ଜାଗାକେ ନେଲ କେଦାକୋ, ଆଡୋଃ ହେନ ହୁଲାଙ୍ଗ ୟୀଶୁ ଲୋଃ ତାଇଯାନାକିନ; ଇମ୍ତାଙ୍ଗ ଲାଗଭାଗ ସେତାଃ ଦାଶ୍ ବାଜାଓ ଲେନ୍ନା।
\v 40 ହେନ୍ ବାରହଡ଼ ଏତେ ଯୋହାନ ଆଃ ବାକାଣ ଆୟୁମ କେତେ ୟୀଶୁ ରାଃ ତାୟମ୍ ସେନ ଲେନାକିନ୍, ମିହୁଡ଼ ଶିମୋନ ପାତରାସ୍ ରାଃ ହାଗା ଆନ୍ଦରିଆସ ତାଇନ୍ ଲେନାଏ।
\v 41 ଆନ୍ଦରିଆସ ଆଜାଃ ହାଗା ଶିମୋନ ଲୋଃ ଭେଟ କେତେ କାଜିକେଦାଏ, ଆଲେକେମାସୀହ ଆର୍ଥାତ ମାସୀହ ନାମ ଜାନାଏ।
\v 42 ଇନିଃ ଆୟକେ ୟୀଶୁ ଗାଃ ନାଡ଼େଏ ଆଉକିଜାଏ। ୟୀଶୁ ଇନିଃକେ ନେଲ କେତେ କାଜିକେଦାଏ, ଆମ ଯୋହାନ ରାଃ ହୋନକଡ଼ା ଶିମୋନ୍ ତାନମେ ଆମ କାଇଫା ଆର୍ଥାତ ପାତ୍ରାସ କାଜିଅଃ ଗାମ। ୟୀଶୁ ଫିଲିପ୍ ଆଡୋଃ ନାଥିନିୟେଲ କେ କେଡାକିଜାଏ।
\v 43 ୟୀଶୁ ଏଟାଃ ହୁଲାଙ୍ଗ ଗାଲୀଲି ତେ ସେନ୍ ଲାଗିନ୍ ସାନାଙ୍ଗ୍ କେଦାଏ, ଆଡୋଃ ୟୀଶୁ ଫିଲିପ୍ କେ ଭେଟ କେତେ କାଜିକେଦାଏ, ଇଙ୍ଗଆଃ ତାୟମ୍ ତେ ହିଜୁହୁମ୍ ମେ।
\v 44 ଫିଲିପ୍ ଆଦ୍ରିଆସ ଆଡୋଃ ପାତ୍ରାସ ଆଃ ହାତୁ ବେଥସେଦା ରେନ ତାଇକେନାଏ।
\v 45 ଫିଲିପ୍ ନାଥିନିଏଲ ଲୋଃ ଭେଟ ଜାନାଏ ଆଡୋଃ କାଜିକେଦାଏ, ଅକୟାଃ ବିଶାୟରେ କାଜି ମୁଶା ରାଃ ଆଇନ ରେ ହାର ନାବୀ କୋ ଅଲାକାଦାକୋ, ଏନା ଆଲେକେ ନାମଜାନା; ଇନିଃ ଯୁସାଫ ରାଃ ହୋନ ୟୀଶୁ ନାସରି ତାନିଃ।
\v 46 ନାଥିନିଏଲ ଇନିଃକେ କୁଲିକିଜାଏ, ନାଜରୀତ୍ ରେ ଚି ଏନ ଲେକାନ୍ ବୁଗୀନ୍ ଜିନିଷ୍ ଅଡୋଙ୍ଗ ଧାଡ଼ିୟାୟ ? ଫିଲିପ୍ ଆୟକେ କାଜିକେଦାଏ ହୁଜୁଃ ମେ ଏନ୍ତେ ନେଲିମେ।
\v 47 ୟୀଶୁ ନାଥିନିଏଲ କେ ଆୟୟାଃ ନାଡ଼େଏ ହିଜୁଃ ନେଲକେତେ ଆୟୟାଃ ବିଷାୟ ରେ କାଜିକେଦାଏ, ଇନିଃକେ ନେଲିପେ ନିଃ ସାର୍ତିଗି ଇସ୍ରାଏଲୀ ତାନିଃ ଆୟାଃ ତାଆ ଲଗ ବାନଗା।
\v 48 ନାଥିନିଏଲ ୟୀଶୁକେ କୁଲିକିଜାଏ, ଆମ ଇଙ୍ଗକେ ଚିଲିକା ସାରିୟାମ୍ ? ୟୀଶୁ ଆଏକେ ଉତ୍ତାର ଏମ କେଦାଏ, ଫିଲିପ୍ ଆମକେ କେଡ଼ାସିଦା ଆମ ଚିମ୍ତାଙ୍ଗ ଲଆ ଦାରୁ ଲାଥାରରେ ତାଇନ୍ କେନାମ୍, ଇମ୍ତାଙ୍ଗ ରେ ଇଙ୍ଗ ଆମକେ ନେଲ ଲେ ମିଙ୍ଗ୍।
\v 49 ନାଥିନିଏଲ ୟୀଶୁକେ ଉତ୍ତାର ଏମ କେଦାଏ, ହେ ରାବୀ ଆମ ପାରମେଶ୍ଵର ରାଃ ହୋନ ତାନ୍ ମେ ଆମ ଇସ୍ରାଏଲ ରାଆ ମାରାଙ୍ଗ୍ ରାଜା ତାନ୍ ମେ।
\v 50 ୟୀଶୁ ନାଥିନିଏଲ କେ ଉତ୍ତାର ଏମ କିଜାଏ, ଇଙ୍ଗ ଆମକେ ଲଆ ଦାରୁ ଲାଥାର୍ ରେ ନେଲ ଲେଦିଙ୍ଗ୍ କାଜିକେଦିଙ୍ଗ ମେନ୍ତେ ଆମ ଇଙ୍ଗକେ ବିଶ୍ୱାସ କିଜିୟାମ୍ ? ଆମ ନେୟାଏତେ ମାପାରାଙ୍ଗ- ମାପାରାଙ୍ଗ କାମି ନେଲେୟାମ୍।
\v 51 ଆଡୋଃ ୟୀଶୁ ନାଥିନିଏଲ କେ କାଜିକେଦାଏ ଇଙ୍ଗ ସାର୍ତି-ସାର୍ତି କାଜି ତାନିଙ୍ଗ୍, ଆପେମାନ୍ ସିର୍ମାଦିଶୁମ ନିଜାକାନ୍, ଆଡୋଃ ପାରମେଶ୍ଵର ରାଃ ସିର୍ମାଦାସୀ କୋକେ, ମାନୱା ରାଃ ହୋନ ଚେତାନ୍ ରେ ଆଡ଼ଗୁତାନ, ରାକାପ୍ ତାନ୍ ନେଲିଆପେ।
\c 2
\p
\v 1 ତିନ୍ ଦିନ୍ ରେ ଗାଲୀଲ ରାଆ କାନା ହାତୁରେ ମିୟାଃ ଆଣାଦି ତାଇକେନା ଆଡୋଃ ୟୀଶୁଆ ଏଙ୍ଗାତେ ଏନ୍ତାଃରେ ତାଇକେନାଏ।
\v 2 ୟୀଶୁ ଆଡୋଃ ଆୟାଃ ଚେଲାକୋ ଏନ ଆଣାଦିରେ ନେୱୋତା ଲେନ୍ ତେଇକେନାକୋ।
\v 3 ଚିମ୍ତା ଦାଖରାସ୍ ଛାବାଯାନ୍ ଏଣ୍ଡେ ୟୀଶୁ ଗାଃ ଏଙ୍ଗାକିନ ହିନକୁକେ କାଜିକେଦା କିନ, ହିନକୁ ତାଃ ଦାଖରାସ୍ ଛାବା ଜାନା।
\v 4 ହେନ୍ତାଃ ରେ ୟୀଶୁ ଆୟାଃ ଏଙ୍ଗାକିନକେ କାଜିକେଦାଏ, ହେ କୁଡ଼ି, ଇଙ୍ଗଆଃ ଲୋଃ ଆମାଃ ଚିକାନ୍ କାମି ? ଇଙ୍ଗଆଃ ସାମାୟ ନାଆ ସାନ୍ତେ କା ହିଜୁଃକାନାଃ।
\v 5 ୟୀଶୁ ରାଃ ଏଙ୍ଗା ଦାସୀକୋକେ କାଜିକେଦାଏ, ୟୀଶୁ ଆପେକେ ଅକନାଃ କାଜିରେ, ଏନା ରିକାୟେପେ।
\v 6 ହେନ୍ତାଃ ରେ ୟାହୁଦୀ କୋୱାଃ ସୁଦ୍ଧିକାରାନ୍ ରୀତି ଲେକା, ଦିରି ରାଃ ଛ ମାରାଙ୍ଗ୍ ଚାଟୁ ମାଣ୍ଡାଓ ଲେନା, ଏନାକରେ ବିଶ-ବିଶ, ତିଶ-ତିଶ ଗେଲେନ୍ ଲେକା ଫେରେଧ୍ ଦଅ ତିନା।
\v 7 ୟୀଶୁ ହିନକୁକେ କାଜିକେଦାଏ, ଚାଟୁ କରେ ଦାଆ ଫେରେଦେପେ, ଆଡୋଃ ହିନକୁ ମୁଖା ସାନ୍ତେ ଫେରେଃ କେଦାକୋ।
\v 8 ଆଡୋଃ ୟୀଶୁ ଦାସୀକକେ କାଜିକେଦାଏ, ନାଆ ଅଡୋଙ୍ଗ ଏପେ ଆଡୋଃ ଭୋଜରେନ ଖାନ୍ଦାସାର ମାଲିକ୍ ତାଃ ଇଦି କେପେ ହିନକୁ ଇଦିକେଦାକୋ।
\v 9 ଭୋଜରେନ ଖାନ୍ଦାସାର ମାଲିକ ଦାଖରାସୀ ହବାଲେନା ଏନ ଦାଆ କେ ଚାଖାକେଦାଏ, ଆଡୋଃ ଅକୋତାଃ ଏତେ ହିଜୁଲେନା, ଏନା କାୟ ସାରିକେଦାଏ, (ମେନଦୋ ଅକନ ଦାସୀକ ଦାଆ ଅଡୋଙ୍ଗ ଲାଆକୋ ହିନ୍କୁ ସାରି ତେଇଇନାକୋ) ଏନ୍ତାଃରେ ଭୋଜ୍ ରେନ ଖାନ୍ଦାସାର ମାଲିକ୍ ଦୁଲହା କେ କେଡ଼ାକେତେ କାଜିକେଦାଏ।
\v 10 ସବେନ୍ ହଡ଼ୋକୋ ସୀଦାତେ ବୁଗିନ୍ ଦାଖରାଶି କୋ ଏମେୟାକ, ଆଡୋଃ ହଡ଼ୋକୋ ଆସଦି କୋଅରେ ସାବାଃ ତେଆଃ ଏମେୟାକ, ମେନଦୋ ଆମ ନାଆସାନ୍ ବେଶ୍ ଦାଖରାସି ଦହ ମାଣ୍ଡାଓକାଦାମ।
\v 11 ୟୀଶୁ ଗାଲୀଲ ରାଃ କାନା ରେ ପାହିଲା ଆଶ୍ଚର୍ଯ୍ୟ କାମି ଏଟେଃ କେତେ ଆୟାଃ ମାନାରାଙ୍ଗ ଉଦୁବ କେଦାଏ ଆଡୋଃ ଇନିଜାଃ ଚେଲାକୋ ଇନିଃ ରେ ବିଶ୍ଵାସ କେଦାକୋ।
\v 12 ଏନା ତାୟମ୍ତେ ୟୀଶୁ ଆଡୋଃ ଆଜାଃ ଏଙ୍ଗା ମାରିୟାମ ଆଡୋଃ ଇନିଜାଃ ହାଗାକୋ ଆଡୋଃ ଇନିଜାଃ ଚେଲାକୋ କାଫାରନାହୁମ ତେ କ ସେନ ଜାନାକୋ, ହାର ହେନ୍ତାଃ ହୁଡିଙ୍ଗ ଦିନ ତାଇନ ଜାନାକୋ।
\v 13 ଇମ୍ତାଙ୍ଗ ୟାହୁଦୀ କୋୱାଃ ଫାସାହ ରାଃ ପାରାବ ନାଡ଼େଏ ହିଜୁଃ ତାଇନା, ଆଡୋଃ ୟୀଶୁ ଯିରୁଶାଲେମ୍ ସେନ୍ ଯାନାୟ।
\v 14 ହେନ୍ତାଃ ରେ ୟୀଶୁ ମାନ୍ଦିର ରେ ଉରିଃ, ମିଣ୍ଡି ହାର ପେରୱାକୋକେ ଆଖିରିଙ୍ଗତାନ କୋକେ, ପାଇସା ଆଦାଲ ବାଦାଲ କୋକେ ଦୁବାକାଣ୍ ନେଲକେଦାଏ।
\v 15 ଏନ୍ତେ ଇନିଃ ବାୟାର ରାଃ ମିୟାଃ କଡରା ବାଇକେତେ, ସବେନ ମିଣ୍ଡିକୋକେ ଆଡୋଃ ଉରିଃ କୋକେ, ମାନ୍ଦିର ଏତେ ଆଡୋଙ୍ଗ କେଃ କୋୱାଏ, ହାର ଆଦଲି ବାଦଲି ତାନ କୋୱାଃ ପାଇସା କେ ଛିତିଛାନ ତାଦାଏ, ଆଡୋଃ ଟେବୁଲ କୋକେ ଉଲଟାଅ ତାଦାୟ।
\v 16 ପାରା ଆଖରିଙ୍ଗ୍ କୋକେ କାଜିକେଦାଏ, ନିକୁକେ ନେତାଃ ତେ ଇଦିକପେ, ଇଙ୍ଗଆଃ ଆପୁ ରାଃ ଅଡ଼ାଆ କେ ଖିରିଙ୍ଗ୍ ଆଖରିଙ୍ଗ୍ ରାଆ ଅଡ଼ାଆ ଆଲୋପେ ବାଈୟା।
\v 17 ଇମ୍ତାଙ୍ଗ ଆୟାଃ ଚେଲାକୋକେ ପାହାମ୍ ହିଜୁଃ ଯାନାଚି, ଅଲାକାନା ଆମାଃ ଅଡ଼ାଆ ରାଆ ଦୁଲାଡ଼ ସାନାଙ୍ଗ୍ ଇଙ୍ଗକେ ଜୋମ୍ ତାନାୟ।
\v 18 ଏନ୍ତାଃରେ ୟାହୁଦୀକୋ ୟୀଶୁକେ କାଜିକିଜାକୋ, ଆମ ନେ ସବେନ୍ ରିକାୟ ରାଃ ଆଧିକାର ନାମ୍ କେତେ ଆଲେ କୋକେ ଚିନ୍ନାଆ ଚିହ୍ନା ଉଦୁବ ତାନାମ୍ ?
\v 19 ୟୀଶୁ ୟାହୁଦୀ କୋକେ ଉତ୍ତାର ଏମ କେଦାଏ, ନେନ୍ ମାନ୍ଦିର୍ କେ ଆପେ ଉଜୁଡ଼ାୱ ତାପେ, ଆଡୋଃ ତିନଦିନ୍ ଭିତାର୍ ରେ ନେୟାକେ ଇଙ୍ଗ ବାଇ ତିଇଙ୍ଗ୍।
\v 20 ୟାହୁଦୀକୋ କାଜିକିଜାକୋ, ନେଆ ମାନ୍ଦିର ବାଇଲାଗିନ ଛୟାଲିଶ ବାରାସ ଲାଗାଅ କାନା, ହାରତେ ଆମ ଏନାକେ ତିନ ଦିନ ରେ ବାଇ ତାଆମ ?
\v 21 ମେନଦୋ ୟୀଶୁ ଆୟାଃ ହଡ଼ୋମୋ ରାଆ ମାନ୍ଦିର୍ ରେନ ବିଷାୟ ରେ କାଜିଲେଦାଏ।
\v 22 ଗୋଏଃ କାନ କୋୱାତେ ଜୀଉବିରିଇ ଲେନାୟ ଇମ୍ତା ଆୟାଃ ଚେଲାକୋକେ ମନେ ହିଜୁଃ ଜାନା, ଚି, ୟୀଶୁ ନେୟା କାଜିଲେଦାଏ, ଏନ୍ତେ ପାବିତାର ପୋଥି ଆଡୋଃ ୟୀଶୁ ରାଃ ବାଚାନ୍ ରେ ବିଶ୍ଵାସ୍ କେଦାକୋ।
\v 23 ଇନିଃ ଯିରୁଶାଲେମ ରେ ଫାସାହ ରାଃ ସାମାୟ, ପାରାବ ରେ ତାଇଲେନାଏ, ଏନ୍ତାଃରେ ଥିମ୍ବାଗି ହଡ଼କୋ ୟୀଶୁ ରାଆ ଚିହ୍ନା ନେଲକେତେ ୟୀଶୁ ନୁତୁମ ରେ ବିଶ୍ଵାସ କେଦାକୋ।
\v 24 ମେନଦୋ ୟୀଶୁ ହିନ୍ କୁ କେ କାୟ ଭାରୋସା କେତେ, ହିନ କୁ ତାଆତେ ଗେନା ଯାନାୟ, ଚିୟାଃଚି ୟୀଶୁ ସବେନ କୋକେ ସାରି କତିନାୟ।
\v 25 ନେଆ ଜାରୁରୀ କା ତାଇନେନା, ଚି ହୋଡ଼ କୋୱାଃ ବିସାୟରେ ଯାହାୟ ଇନିଃକେ ଉଦୁବେୟା, ଚିୟାଃଚି ୟୀଶୁ ସବେନ ହୋଡ଼ କୋୱାଃ ମୋନ କେ ସାରି ତାଇକେନାଏ ଚି ଇନକୁୱାଃ ରେ ଚିନାଃ ମେନାଃ ?
\c 3
\p
\v 1 ଫାରିସୀ କୋଏତେ ନିକୁଦିମ୍ ନୁତୁନ୍ ମିୟାଃ ହଡ଼ ତାଇକେନାଏ, ଇନିଃ ୟାହୁଦୀ କୱା ମୁଖିଆ ତାଇକେନାଏ।
\v 2 ନିକୁଦିମୁସ ନିଦାରେ ୟୀଶୁ ତାଆ ନାଡ଼ଏ ହିଜୁକେତେ କାଜିକେଦାଏ, ହେ ରାବୀ ଇଙ୍ଗ ସାରିତାନିଙ୍ଗ୍ ଆମ ପାରମେଶ୍ଵର ତାୟତେ ଗୁରୁ ବାଇକେତେ ହିଜୁଃ କାନାମ, ମେନଦୋ ନେୟା ସବେନ୍ ଆଶ୍ଚର୍ଯ୍ୟ କାମି ତାନାମ, ପାରମେଶ୍ଵର ଆମ ଲୋଃତେ କାୟତାଇନରେ ଏନା ସବେନ୍ କାମି କାମ୍ ରିକା ଧାଡ଼ିୟା।
\v 3 ୟୀଶୁ ନିକୁଦିମୁସ କେ କାଜିକେଦାଏ, ସାର୍ତି-ସାର୍ତି ଇଙ୍ଗ ଆମକେ କାଜିତାନିଙ୍ଗ ଅକଏ, ଆଡୋଃ ମିଶା କାୟ ଜାନ୍ମାଅ ନେରେ, ପାରମେଶ୍ଵର ରାଆ ରାଇଜ କାକୋ ନେଲ ଧାଡ଼ିୟା।
\v 4 ନିକୁଦିମୁସ ୟୀଶୁ କେ କୁଲି କିଜାଏ, ହାଡ଼ାମ୍ କେନୋରେ ହଡ଼ ଚିଲକା ଜନ୍ମାଅ ଆଏ ? ହିନିଃ ଚିନାଃ ବାର୍ସା ଆୟାଃ ଏଙ୍ଗା ଲାହେରେ ବଲକେତେ ଜାନ୍ମାଅ ଧାଡ଼ିୟାୟ ?
\v 5 ୟୀଶୁ ଉତ୍ତାର ଏମକେଦାଏ, ସାର୍ତିଙ୍ଗ୍ ସାର୍ତିଙ୍ଗ ଇଙ୍ଗ ଆମକେ କାଜି ତାନିଙ୍ଗ୍, ଦାଆ ଆଡୋଃ ଆତ୍ମାରେ କାୟ ଜାନ୍ମାଅ ଲେନହ ରେ ଅକଏ ହ ପାରମେଶ୍ଵର ରାଃ ରାଇଜ ରେ ବଲକାୟ ଧାଡ଼ିୟାୟ।
\v 6 ହଡ଼ମୋ ଏତେ ଜାନ୍ମାଅ ନିଇ ହଡ଼ମୋ ତାନିଃ, ଆଡୋଃ ଆତ୍ମା ଏତେ ଜାନ୍ମାଅ ନିଇ ଆତ୍ମା ଗି ତାନିଃ।
\v 7 ଆପେ କୋକେ ଜା ଲେକା ହ ଆଡୋଃ ମିଶା ଜାନ୍ମାଅ ଇଦୀ ଅଗା ମେନ୍ତେ ଇଙ୍ଗ ଯେ ଆମକେ କାଜି କେଡିଙ୍ଗ୍ ଏନାମେନ୍ତେ ଆଲୋପେ ଆକ୍ ଚାକାଓଆ।
\v 8 ହୟଅ ଯାହାତେ ଧାଡ଼ିୟାୟ ହେନ୍ତେ ସେନା, ଆଡୋଃ ଆମ ଏଣ୍ଡେ ରାଆ ଶବବ୍ଦ ଆୟୁମ ୟାମ୍, ମେନ୍ଧ କାମ୍ ସାରିଆ ଆକତାଆ ତେ ହିଯୁଗା ଆଡୋଃ ସେନ୍ନା ? ଜାହାଁଏ ଆତ୍ମା ତେ ଜାନ୍ମାଅ କାନାଏ ହିନିଃ ହେନାଗି ତାନିଃ।
\v 9 ନିକୁଦିମୁସ ୟୀଶୁକେ ଉତ୍ତାର ଏମ କିଜାଏ, ନେ କାଜି ଚିଲିକା ହୋବା ଧାଡ଼ିଓଆଃ ?
\v 10 ୟୀଶୁ ନିକୁଦିମୁସ କେ ଉତ୍ତାର ଏମ କିଜାଏ, ଆମ ଇସ୍ରାଏଲ ରାଃ ଗୁରୁ ହୋବାକେତେ ହଁ ନେକାଜିକୋ ଚିନାଃ କାମ୍ ବୁଝାଓ ତାନାମ୍ ?
\v 11 ଇଙ୍ଗ ଆମକେ ସାର୍ତି-ସାର୍ତି କାଜିତାନିଙ୍ଗ, ଆଲେ ଅକନାଃ ସାରିୟାଲେ, ହେନା କାଜିୟାଲେ, ଅକନାଃ ନେଲେୟାଲେ, ହେନା ରାଆ ବିଷାୟ ରେ ଗାୱାହି ଏମେୟାଲେ, ଆଡୋଃ ଆପେ ଆଲେଆ ଗାୱାହି କାପେ ମାନାତିଙ୍ଗ ତାନାଃ।
\v 12 ଇଙ୍ଗ ଆପେମାନ୍ କୋକେ ଅତେ ରାଃ ବିଷାୟ ରେ କାଜିରେ ଆପେମାନ୍ କାପେ ବିଶ୍ଵାସ ଏୟାଏ, ଏଣ୍ଡେରେ ସିର୍ମାଦିଶୁମ ରେଆ ବିଷାୟ ରେ କାଜିପେରେ ଚିଲକା ବିଶ୍ଵାସ୍ ୟାପେ।
\v 13 ଆଡୋଃ ଜେତାୟ ସିର୍ମାଦିଶୁମ ତେ କାକୋ ରାକାବ୍ କାନା, ଇନିଃ ଭାଇର ଯେ ସିର୍ମାଦିଶୁମ ଏତେ ଆଡ଼ାଗୁ କାନାଏ, ଆର୍ଥାତ ମାନୱା ରାଃ ହୋନ ଯେ ସିର୍ମାଦିଶୁମ ରେ ମେନାଇଜା।
\v 14 ଜେଲେକା ସୀଦା ମୁଶା ଟନାଙ୍ଗ୍ ରେ ବିଙ୍ଗ୍ କେ ଚେତାନ୍ ଉଠାଓ ଲିଜାୟ, ହେନ୍ ଲେକାଗୀ ମାନୱା ରାଃ ହୋନ ହଁ ଚେତାନ୍ ରେ ରାକାବ୍ ଅଗାୟ।
\v 15 ଏନାତେ ଯାହାଁୟ ହ ପାରମେଶ୍ଵର ତାଆ ବିଶ୍ଵାସ ରିକାୟାକ, ଇନକୁ ଜାନାୱ ଜୀଦାନ ନାମେୟାକ।
\v 16 ଚିୟାଃଚି ପାରମେଶ୍ଵର ଅତେଦିଶୁମ କେ ନେଲେକା ଦୁଲାଡ଼ ମାଣ୍ଡାଅ କେଦାଏ ଚି ଇନିଃ ଆଜାଃ ମିୟାଃ ଗି ହୋନକଡ଼ା କେ ଏମ କିଜାଏ, ଏନାତେ ଅକଏ ଇନିଜାଃ ରେ ବିଶ୍ଵାସ ରିକାୟାଏ, ଇନିଃ କାୟ ନାଶଅଃ କା, ମେନଦୋ ଜାନାୱ ଜୀଦାନ ନାମେଚାଏ।
\v 17 ପାରମେଶ୍ଵର ଆୟାଃ ମିୟାଃ ଗି ହୋନକଡ଼ା କେ ଅତେଦିଶୁମ ରେ ନେୟାଲାଗିନ୍ତେ କାୟକୁଲକିଜା, ଚି ଅତେଦିଶୁମ ରେ ଶାଜାୟି ଲାଗିନ୍ତେ ଆନାଚୁ ଏମେୟାଏ, ମେନଦୋ ଅତେଦିଶୁମ ଆଜାଃ ହରାତେ ଉଦ୍ଧାର ନାମେଚାଏ।
\v 18 ଅକଏ ଆଜା ତାଃ ରେ ବିଶ୍ଵାସ ୟାକ ଇନିଜାଃ ରେ ଶାଜାଇ ରାଃ ଆନାଚୁ କା ହୋବାୱା, ମେନଦୋ ଅକଏ ଇନିଜାଃ ରେ କାୟ ବିଶ୍ଵାସ ତାନା ଇନିଃ ଦୋଷୀ ବାଇ ଚୁକାୱ ଯାନାୟ; ଏନାଲାଗିନ୍ତେ ଚି ପାରମେଶ୍ଵର ରାଃ ମିୟାଃ ଗି ହୋନ୍ କଡ଼ା ଗାଃ ନୁତୁମରେ କାୟ ବିଶ୍ଵାସ କେଦା।
\v 19 ଶାଜାଇ ରାଃ ଆଦେଶ୍ ନେୟା ତାନାଃ ଚି ମାସ୍କାଲ ଅତେଦିଶୁମ ତେ ହିଜୁଃ କାନା, ହାର ହଡ଼ୋହୋନ୍ କ ମାସ୍କାଲ ଏତେ ନୁବାକେ ଥିମ୍ଭାକ ଦୁଲାଡ଼ କେଦା କ ଚିୟାଃଚି ଇନକୁୱାଃ କାମି ଶିତୃ ତାଇକେନା।
\v 20 ଚିୟାଃଚି ଅକଏ ଶିତୃ କାମିତାନାୟ, ଇନିଃ ମାସ୍କାଲ କେ ଖିସ୍ ଅଗାୟ ହାର ମାସ୍କାଲ ନାଡ଼େଏ ତେ କାୟ ହିଯୁଗା, କାରେଦୋ ଆଜାଃ କାମି କରେ ଦୋଷୀ ବାଇୟଗାୟ।
\v 21 ମେନଦୋ ଅକଏ ସାର୍ତି ରେ ସେସେନ୍ ତାନାୟ ଇନିଃ ମାସ୍କାଲ ନାଡ଼େଏ ତେ ହିଜଉ ତାନାୟ, ଏନାତେ ଆଜା କାମି ନେଲୋଗା ଚି ଇନିଃ ପାରମେଶ୍ଵର୍ ପାଡ଼େତେ ରିକା କାନା। (ୟୀଶୁ ରାଆ ବିଶାୟ ରେ ଯୋହାନ ଗୋୱା ଏମ କେଦାଏ)
\v 22 ନେଆ ତାୟୋମ ତେ ୟୀଶୁ ଆୟାଃ ଚେଲାକୋଲ ୟାହୁଦୀୟା ଦିଶୁମ ରେ ସେଟେର ଲେନାକୋ, ଆଡୋଃ ହୀନିଃ ହେନ୍ତାଃ ରେ ହିନ୍ କୁଆ ଲୋଃ ତାଇନ କେତେ ବାପ୍ତିସ୍ମା ଏମ କେଦାଏ।
\v 23 ଯୋହାନ ହଁ ଶାଲୋମ୍ ନାଡ଼େଏ ରେ ଏନୋନ ରେ ବାପ୍ତିସ୍ମା ଏମା କ ତିନାୟ, ହେନ୍ତାଃ ଆରେ ଥିମ୍ଭାଗି ଦାଆ ତାଇନ କେନା, ହଡ଼ୋକୋ ହିଜୁକେତେ ବାପ୍ତିସ୍ମା ଇଦି ତିନାକୋ।
\v 24 ଯୋହାନ ଇମ୍ତାଙ୍ଗ ସାନ ବାନ୍ଦି ଅଡ଼ାଆ ରେ କାଏ ସାଜୁଲେନାଏ।
\v 25 ଏନ୍ତାଃ ଯୋହାନ ନାଃ ଚେଲାକୋୱାଃ ମିୟାଃ ୟାହୁଦୀ ଲୋଃ ଫାର୍ଚିନ ବିଷାୟ ରେ କୁପୁଲି ହୋବାଜାନା।
\v 26 ଆଡୋଃ ହୀନକୁ ଯୋହାନ ରାଃ ନାଡଏ ହିଜୁଃ କେତେ କାଜିକିଜାକୋ, ହେ ରାବୀ, ମିହୁଡ଼ ହଡ଼ ୟାରଦାନ୍ ରାଆ ହାନଫାରୋମ ରେ ଆମାଃ ଲୋଃ ତାଇନ କେନାଏ, ଆଡୋଃ ଆମ ଆୟାଃ ଗାୱାହି ଏମ ତିନାମ୍, ନେଲିମେ, ହିନିଃ ବାପ୍ତିସ୍ମା ଏମ ତାନାୟ ଆଡୋଃ ସବେନ୍ କୋ ଆୟାଃ ନାଡ଼େଏ ତେକୋ ସେନ୍ ତାନା।
\v 27 ଯୋହାନ ଉତ୍ତାର ଏମ କେଦାଏ, ସିର୍ମାଏତେ କା ଏମୋଃରେ ହଡ଼ ଯେତେନାଆ ନାମ୍ କାୟ ଧାଡ଼ିୟା।
\v 28 ଇଙ୍ଗ ଯେ ମାସୀହ (ମାସୀହ) ନାହାଲିଙ୍ଗ୍, ମେନଦୋ ଆୟାଃ ଆୟୁର ରେ କୁଲା କାନିଙ୍ଗ, ନେଆ କାଜି କେଦିଙ୍ଗ ମେନ୍ତେ ଆପେମାନ୍ ଇଙ୍ଗଆଃ ଗାୱାହି ତାନ୍ ପେ।
\v 29 ଅକେୟାଃ ଦୁଲହୀନ ତାନିଃ, ଇନିଃ ଗି ଦୁଲହା ତାନିଃ, ମେନଦୋ ଦୁଲହା ରାଆ ଗାତି ତିଙ୍ଗୁକେତେ ଇନିଯାଆ ଆୟୁମ ତାନାୟ, ଆଡୋଃ ପୁରାଃଗି ରାଶୀକାଅଃ ତାନାୟ, ନାଆଃ ଇଙ୍ଗଆଃ ନେ ରାଶିକା ପୁରାଜାନା।
\v 30 ଜାଲେକା ହଁ ଆଇଃ ମାରାଙ୍ଗ୍ ଇଦିଅ କାୟ, ଆଡୋଃ ଇଙ୍ଗ ହୁଡିଙ୍ଗ୍ ଇଦୀଅଃ କାଇଙ୍ଗ।
\v 31 ଚେତାନ୍ ଏତେ ହିଜୁଃନି ସବେନ୍ କୋଏତେ ବେସ୍ ତାନିଃ, ଅତେ ତାୟତେ ହିଜୁଃନି ଅତେ ରେନନିଇ ତାନ୍ନି, ଆଡୋଃ ଅତେ ରାଆ ବାକାଣ କାଜିୟାଏ, ସିର୍ମାଦିଶୁମ ତାଆ ଏତେ ହିଜୁଃ ନିଇ ସବେନ୍ କୋତାଃ ଏତେ ମାରାଙ୍ଗ୍ ଙ୍ଗାଏ।
\v 32 ହିନିଃ ଅକନାଃ ନେଲକାଦାୟ ଆଡୋଃ ଆୟୁମ କାଦାୟ, ଆୟାଃ ବିଷାୟ ରେ ଗାୱାହି ଏମେୟାଏ, ମେନଦୋ ଆୟାଃ ଗାୱାହି ଅକଏ ହଁ କାକୋ ଗ୍ରାହାନ ୟାକ।
\v 33 ଅକଏ ଆୟାଃ ଗାୱା କେ ମାନାତିଙ୍ଗ ଯାନାୟ, ଆୟାଃ ବାକାଣରେ ଛାପ ଲାଗାୱ କେଦାଏ, ଚି ପାରମେଶ୍ଵର ସାର୍ତେ ତାନିଃ।
\v 34 ଚିୟାଃଚି ପାରମେଶ୍ଵର ଅକଏ କେ କୁଲ କିଜାଏ, ହିନିଃ ପାରମେଶ୍ଵର ରାଃ ବାକାଣ କାଜିୟାଏ, ଚିୟାଃଚି ପାରମେଶ୍ଵର୍ ଆତ୍ମା ସୋଙ୍ଗ୍-ସୋଙ୍ଗ୍ କେତେ କାୟ ଏମେୟାଏ।
\v 35 ଆପୁ ହୋନ ଲୋଃ ଦୁଲାଡ଼ ମାଣ୍ଡାଅ ତାନାୟ, ଆଡୋଃ ଇନିଃ ସବେନ ଜିନିଷ କୋକେ ଇନୀଜାଃ ତିଈରେ ଏମ କାଦାଏ।
\v 36 ଅକଏ ହୋନକଡ଼ା ରେ ବିଶ୍ଵାସ ତାନାଏ, ଜାନାୱ ଜୀଦାନ ଇନିଜାଃ ତାନାଃ, ଅକଏ ୟୀଶୁକେ କାୟ ମାନାତିଙ୍ଗ ୟାଏ, ହିନିଃ ଜିଦାନ୍ କାୟ ନେଲେୟାଏ, ମେନଦୋ ପାରମେଶ୍ଵର ରାଆ ଖିସ୍ ହିନିଜାଃ ରେ ତାଇନ୍ କେନୋଗା।
\c 4
\p
\v 1 ଆଡୋଃ ପ୍ରାଭୁ ସାରିକେଦା ଚି ଫାରିସୀକୋ ଆୟୁମ କେଦାକୋ, ୟୀଶୁ ଯୋହାନ ତାଆତେ ଥିମ୍ବା ଚେଲା ବାଇତାନାୟ, ଆଡୋଃ ବାପ୍ତିସ୍ମା ଏମାକ ତାନାଏ।
\v 2 ୟୀଶୁ କାହା ମେନଦୋ ଆୟଆ ଚେଲାକୋ ବାପ୍ତିସ୍ମା ଏମାକୋ ତାଇନାକୋ
\v 3 ଇମ୍ତାଙ୍ଗ ୟୀଶୁ ୟାହୁଦା ଦିଶୁମ୍ ବାଗିକେତେ ଆଡୋଃ ଗି ଗାଲୀଲତେ ସେନ ଜାନାଏ।
\v 4 ଆଡୋଃ ଇନିଃ କେ ସାମାରୀୟା ହୋବାକେତେ ସେସେନ ଜାରୁରୀ ତାଇକେନା।
\v 5 ହେନ୍ତାଃ ରେ ୟାକୁବ ଆୟାଃ ହୋନ୍ ଯୋସେଫ କେ ଅକନ ଅତେ ଏମ ଲିଜାଏ, ହେନ୍ତାଃ ନାଡ଼େଏ ରେ ସୁଖାର ନୁତୁମ୍ ସାମାରୀୟା ଦିଶୁମରେ ସେଟେର୍ ଜାନାଏ।
\v 6 ୟାକୁବ ରାଃ କୂଆ ହଁ ହେନ ଜାଗାରେ ତାଇଲେନା, ୟୀଶୁ ସେନ-ସେନ ଲାଗା କେତେ ହେନ୍ କୁଆ ତାଆ ହେନ୍କାଗି ଦୁବଜାନାଏ। ଇମ୍ତାଙ୍ଗ ଲାଗ୍ ଭାଗ୍ ସାମାୟ ଶିଙ୍ଗୀ ଡୁବିଇ ଛ ଘାଣ୍ଟା ହୋବାଲେନା।
\v 7 ହେନ୍ ସାମାୟ ରେ ମିହୁଡ଼ ସାମାରୀୟା ରେନ କୁଡ଼ି ଦାଆ ଫେରେଃ କୁଆଁ ତାଃ ହିଜୁଃ ଲେନାୟ। ୟୀଶୁ କୁଡ଼ି କେ କାଜିକେଦାଏ, ଇଙ୍ଗକେ ନୁଇ ଲାଗିନ୍ତେ ଏମିଙ୍ଗ ମେ।
\v 8 ଇମ୍ତାଙ୍ଗ ୟୀଶୁ ଆଃ ଚେଲାକୋ ଜୋମ୍ ତେଆ ଖିରିଙ୍ଗ୍ ଲାଗିନ୍ତେ ହାତୁରେକୋ ସେନକାନ ତାଇକେନା କୋ।
\v 9 ସାମାରୀ କୁଡ଼ି ୟୀଶୁ କେ କାଜିକେଦାଏ, ଆମ ମିହୁଡ଼ ୟାହୁଦୀ ହବାକେତେ ଇଙ୍ଗଆଃ ତିଈତେ ଦାଆ ନୁଇ ଲାଗିନ ଆସିତାନାମ ? ମେନଦୋ ସାମାରୀୟା ରେନ କୋଲୋଃ ୟାହୁଦୀ କୋୱାଃ ମେସାନ କା ବାଇୟୋଃ ତାଇକେନା।
\v 10 ୟୀଶୁ ଆଏଃ କେ ଉତ୍ତାର ଏମ କିଜାଏ, ଆଗାର ଆମ ପାରମେଶ୍ଵର ରାଆ ବାରଦାନ୍ କେ ସାରିତେମ୍, ନେଆ ହଁ ସାରିତେମ୍ ଚି ହିନିଃ ତାନିଃ, ଆମ କେ କାଜିତାନାଏ, ଇଙ୍ଗକେ ଦାଆ ଆନୁଇଙ୍ଗ ମେ ଏଣ୍ଡେଦ ହିନିଃ କେ ଆସିତେମ୍ ହିନିଃ ଆମ କେ ଜିଦାନ୍ ରାଃ ଦାଆ ଏମାମେତେ।
\v 11 କୁଡ଼ି ୟୀଶୁ କେ କାଜିକେଦାଏ, ହେ ପ୍ରାଭୁ ଆମ ତାଆ ଦାଆ ବୁରାଆ ଲାଗିନ୍ ଯେତେନାଆ ବାନଗା, ଆଡୋଃ କୁଆଁ ଇକିରା, ଆଡୋଃ ଏନ ଜୀଦାନ ରାଆ ଦାଆ ଆମତାଆ କତାଃଏତେ ହିଜୁଲେନା ?
\v 12 ଚିନାଃ ଆଲେୟାଃ ଆପୁ ୟାକୁବ ଏତେ ମାରାଙ୍ଗ୍ ତାନମେ, ଅକନିଃ ଚି ଆଲେକେ ନେ କୁଆଁ ଏମାକାଃ ଲେଆଏ; ଆଡୋଃ ଆଜ ଗି ଆଜାଃ ହୋନକୋ ହାର ପାଶୁ ସବେନ ଏନ କୁଆଁ ତେକ ନୁ କେଦାକୋ ?
\v 13 ୟୀଶୁ ଇନିଃକେ ଉତ୍ତାର ଏମିଜାଏ, ଅକଏ ନେ ଦାଆ ନୁଇୟାୟ ଇନିଃ ଆଡୋଃଗି ତେତାଙ୍ଗ୍ ଅଗାଏ।
\v 14 ମେନଦୋ ଅକଏ ଏନ ଦାଆ ଏତେ ନୁୟାୟ ଅକନାଃ ଇଙ୍ଗ ଇନିଃକେ ଏମାଇଙ୍ଗ, ଇନିଃ ଆଡୋଃ ଜାନାୱ ଜୀଦାନ ସାନତେ କାୟ ତେତାଙ୍ଗ ଅଗା, ମେନଦୋ ଅକନ ଦାଆ ଇନିଃକେ ଏମାଇଙ୍ଗ, ଏନା ଇନିଜାଃ ରେ ମିୟାଃ ଝାରନା ବାଇ କେନୋଗା ଅକନାଃ ଜାନାୱ ଜୀଦାନ ଲାଗିନ୍ ଲିଙ୍ଗୀ କାତେଅଗା।
\v 15 କୁଡ଼ି ୟୀଶୁକେ କାଜିକେଦାଏ, ହେ ପ୍ରାଭୁ ଏନ ଦାଆ ଇଙ୍ଗକେ ଏମାଇଙ୍ଗମେ ଯେଚି ଇଙ୍ଗ କାଇଙ୍ଗ ତେତାଙ୍ଗ ଅଗା ଆଡୋଃ ଦାଆ ଫେରେଃଏ ନିମୀନ ସାଙ୍ଗିନ କାଇଙ୍ଗ ହିଜଉଗା।
\v 16 ୟୀଶୁ ଏନକୁଡ଼ି କେ କାଜିକେଦାଏ, ଜୁ ଆମାଃ କଡ଼ା କେ ନେତାଃ କେଡାଆୱିମ।
\v 17 କୁଡ଼ି ୟୀଶୁକେ ଉତ୍ତାର ଏମକିଜାଏ, ଇଙ୍ଗାଆ କଡ଼ା ବାଙ୍ଗୁଇଜା, ୟୀଶୁ ଇନିଃ କେ କାଜିକେଦାଏ, ଆମ ଠିକ୍ ଆମ କାଜିତାନାମ, ଇଙ୍ଗାଃଆ କଡ଼ା ବାଙ୍ଗୁଇଜା।
\v 18 ଚିୟାଃଚି ଆମ ପାଞ୍ଚ ଠୁର୍ କଡ଼ା ଲେଏ କୋଆମ୍, ଆଡୋଃ ଅକନିଃ ତାଃ ରେ ନାଆ ମେନାମେୟା ଇନିଜଗି ଆମାଃ କଡ଼ା ନାହାଲିଇ। ନେୟା ଆମ ସାର୍ତେଗିମ୍ କାଜିକେଦା।
\v 19 କୁଡ଼ି ୟୀଶୁକେ କାଜିକେଦାଏ, ହେ ପ୍ରାଭୁ ଇଙ୍ଗକେ ଆଦାଇଙ୍ଗ୍ ତାନା ଚି ଆମ ନାବୀ ତାନମେ।
\v 20 ଆଲେୟାଃ ପୁର୍ଖା ହଡ଼କୋ ନେବୁରୁରେ ଆରାଧାନା କେଦାକୋ, ଆଡୋଃ ଆମ କାଜିତାନାମ ଅକତାଃ ରେ ଆରାଧାନା ରାଆ ଜାଗା ତାନ୍ନାଃ ଏନା ୟେରୁଶାଲେମ୍ ରେ ମେନାଃ।
\v 21 ୟୀଶୁ କୁଡ଼ି କେ କାଜିକେଦାଏ, ହେ କୁଡ଼ି, ଇଙ୍ଗାଆ କାଜିରେ ବିଶ୍ଵାସ ଏମ ଚି ଏନ ସାମାୟ ହିଜୁଃ ତାନା ଚି ଆମ ନାଦ ନେ ବୁରୁରେ ଆପୁଆଃ ଆରାଧାନା ୟାମ୍ ନାଦ ୟେରୁଶାଲେମ୍ ରେ।
\v 22 ଆମ ଅକନିଃକେ କାମ୍ ସାରିତାନା, ଇନିଜାଃ ଆରାଧାନା ତାନାମ୍; ହାର ଆଲେ ଅକନିଃକେ ଲେ ସାରିତାନା ଇନିଜାଃ ଲେ ଆରାଧାନା ତାନା ଚିୟାଃଚି ଉଦ୍ଧାର ୟାହୁଦୀ କୋଏତେ ମେନାଗା।
\v 23 ମେନଦୋ ଏନ ସାମାୟ ହିଜୁଃ ତାନାଃ, ମେନଦୋ ନାଆ ସାମାୟ ତାନାଃ ଏନାରେ ଆରାଧାନା ତାନକୋ ଆତ୍ମା ଆଡୋଃ ସାର୍ତିତେ ଆରାଧାନା ରିକାୟାକୋ, ଚିୟାଃଚି ଆପୁ ଆଜାଃ ଲାଗିନ୍ତେ ନେଲକାନ ଗି ଆରାଧାନା ତାନ କୋକେ ସାଙ୍ଗାରକୋ ତାନାଏ।
\v 24 ପାରମେଶ୍ଵର ଆତ୍ମା ତାନିଃ, ଆଡୋଃ ହୋବାୱାଆ ଚି ଆୟାଃ ଆରାଧାନା ରିକାୟକୋ ଆତ୍ମା ଆଡୋଃ ସାର୍ତେରେ ଆରାଧାନା ରିକାଏକାକୋ।
\v 25 କୁଡ଼ି (ସ୍ତ୍ରୀ) ୟୀଶୁକେ କାଜିକେଦାଏ, ଇଙ୍ଗ ସାରିୟାଇଙ୍ଗ ଚି ମାସୀହ ଅକଏ ଖ୍ରୀସ୍ତ କାଜିୟୋଃୱାଏ, ହିଜୁଃ ରାଃ ମେନାଇଜା; ଚିମତା ହିନିଃ ହିଜୁଗାଏ, ଦ ଆବୁକେ ସବେନ କାଜି ଉଦୁବେୟାଏ।
\v 26 ୟୀଶୁ କୁଡ଼ି କେ କାଜିକେଦାଏ, ଆମାଃ ଲୋଃ ବାକାଣ ତାନିଙ୍ଗ୍ ଇଙ୍ଗ ଇନିଃ ତାନିଙ୍ଗ୍।
\v 27 ହେନ୍ତାଃ ଏତେଗି ଆୟାଃ ଚେଲାକୋ ହିଜୁଃ କେତେ ନେଲ କିଜାକୋ ଯେ, ମିହୁଡ଼ କୁଡ଼ି ଲୋଃ ବାକାଣ ତାନଏ ଆଡୋଃ ଆକଛାକାଓ ଜାନାକୋ, ଏଣ୍ଡେ ହ ଜେତାଏହଁ କାକୋ କୁଲିକିଜାଆମ୍ ଚୀନଆଃ କୁଲି ତାନାମ୍ ? ଆୟାଃ ଲୋଃ ଚିକାଲି ବାକାଣ ତାନାମ୍ ?
\v 28 ହେନ୍ ତାଆତେ ଏନ କୁଡ଼ି ଆୟାଃ ଦାଆ ଚାଟୁ ମାଣ୍ଡାଓ କେତେ ଟୋଲା ସେନ୍ କେତେ ହଡ଼ କୋକେ କାଜିକେଦାଏ, ଦେଲା ମିୟାଃ ହଡ଼ କେ ନେଲିପେ।
\v 29 ଇଙ୍ଗ ଅକନାଃ ରିକାକାଦିଙ୍ଗ୍ ହେନ୍ ସବେନ୍ ଇଙ୍ଗକେ କାଜି କୀଦିଙ୍ଗ୍ ଙ୍ଗାଏ, ଇଦୁ ଇନିଃ ମାସୀହ ଦ ନାହାଲାୟ ?
\v 30 ହେନ୍ ତାଏତେ ହଡ଼କୋ ଟୋଲା ତେ ଆଡୋଙ୍ଗ କେତେ ଆୟାଃ ନାଡ଼େଏ ରେ ସେନ୍ ଜାନାକୋ।
\v 31 ହେନ୍ ଥାଲାରେ ଚେଲାକୋ ୟୀଶୁକେ ଆର୍ଜିକେତେ କାଜିକେଦାକୋ, ହେ ରାବୀ ଯାହାନାଃ କ ଯୋମ୍ ଲେମ୍।
\v 32 ମେନଦୋ ୟୀଶୁ ଚେଲାକୋକେ କାଜିକେଦାଏ, ଇଙ୍ଗ୍ ତାଃ ରେ ନେକା ଜୋଜମାଃ ମେନାଃ ଏନା ଆପେ କାପେ ସାରିଆ।
\v 33 ହେନ୍ ତାଆଏତେ ଚେଲାକୋ ଆକ-ଆକ ବାକାଣ କେଦାକୋ, ଅକଏ ଆୟାଃ ଲାଗିନ ଜୋଜମାଃ ଆଉ କାଦାକ ଚି ?
\v 34 ୟୀଶୁ ଇନକୁ କେ କାଜିକେଦାଏ, ଇଙ୍ଗଆଃ କୁଲାକାନ ଗାଃ ଇଚ୍ଛା କେ ମାନାତିଙ୍ଗ ଆଡୋଃ ଆୟାଃ କାମି ଛାବା ଲାଗିନ୍, ନେଆ ଗି ଇଙ୍ଗଆଃ ଜୋଜମାଃ।
\v 35 ଚିନାଃ ଆପେ କାପେ କାଜିୟା ଚି ଇରଃ ଲାଗିନ୍ତେ ଚାଇର ମାହିନା ମେନ୍ଆ ? ଇଙ୍ଗ ଆପେକେ କାଜିତାନିଙ୍ଗ ମେଏଃ ଆରିଃ କେତେ ଲୋୟଙ୍ଗ୍ ପାର୍ ନେଲେପେ ଚି ଇନକୁ ଇରଃ ଲାଗିନ୍ତେ ମାତା କାନାକୋ।
\v 36 ଇହିର ନିଃ ନାଲା ନାମେ ୟାଏ ଆଡୋଃ ଜାନାୱ ଜୀଦାନ ଲାଗିନ୍ତେ ଯୋଅ ହାଲାଙ୍ଗ ହୁଣ୍ଡୀ ୟାଏ, ଏନାତେ ହେହେର୍ ନିଃ ଆଡୋଃ ଇହିର ନିଃ ବାରାନ୍ କିନ୍ ମେସା କେତେ ରାଶିକା ୱାକିନ୍।
\v 37 ଚିୟାଃଚି ନେତାଃ ନେ କାଜି ଠିକ ଦୁବୋଗା, ହେହେର ନିଃ ଏଟାଃ ତାନିଃ, ଆଡୋଃ ଇହିର ନିଃ ଏଟାଃ ତାନିଃ।
\v 38 ଇଙ୍ଗ ଆପେକେ ହେନ ଲୋୟୋଙ୍ଗ ଇହିର ଲାଗିନ୍ତେ କୁଲକେଃ ପେୟାଇଙ୍ଗ ଅକଣ୍ଡେ ରେ ଆପେ ପରିଶ୍ରମ କାପେ ରିକା: ଏଟାଃ ନିଃ ପରିଶ୍ରମ କାଦାଏ ହାର ଆପେ ଇନକୁୱାଃ ପରିଶ୍ରମ ରାଃ ନାଲା ରେପେ ଭାଗି ଜାନା।
\v 39 ହାର ଏନ ନାଗାର ରାଃ କାଦିଙ୍ଗ ହେନ୍ ସବେନାଃ ଇନିଃ ଇଙ୍ଗକେ କାଜିକେଦାଏ ମେନ୍ତେ ଅକନ କୁଡ଼ି ଗୋୱା ଏମ ଲେଦାଏ ଆୟାଃ ବାକାଣ ଲାଗିନ୍ତେ, ହେନ୍ ହାତୁ ରେନ ସାମାରୀ ହଡ଼ କୋ ହଁ ଆୟାଃ ତାଆ ବିଶ୍ଵାସ୍ କେଦାକୋ।
\v 40 ଏନ୍ତେ ଏନ ସାମାରୀ ରେନ କୋ ୟୀଶୁ ତାଆ ନାଡ଼ଏଅଃ ହିଜୁଃ କେତେ, ଆକଲୋଃ ତାଇନ୍ ଲାଗିନ୍ ଆୟଏକେ ଆର୍ଜି କେଦାକୋ, ଆଡୋଃ ବାର୍ ସୀଙ୍ଗ୍ ୟୀଶୁ ହେନ୍ ଜାଗାରେ ତାଇନ୍ ଜାନାଏ।
\v 41 ୟୀଶୁ ରାଃ ବାଚାନ୍ ରେ ଆଡୋଃ ହଁ ହଡ଼ କୋ ବିଶ୍ଵାସ୍ କେଦାକୋ।
\v 42 ଆଡୋଃ ହେନ୍ ହଡ଼ କୋ କୁଡ଼ି କେ କାଜିକିଜାକୋ, ଆମାଃ ବାକାଣ ରେ ଆଲେ କାଲେ ବିଶ୍ଵାସ୍ ତାନା, ମେନଦୋ ଆଲେ ଆୟୁମ କେତେ ନିଇ ଯେ, ସାର୍ତିଗି ଅତେଦିଶୁମ ରେନ ବାଞ୍ଚାଅ ନିଇ ତାନିଃ ନେୟା ଆଲେ ସାରିତାନାଲେ।
\v 43 ହେନ୍ ବାର୍ ସିଙ୍ଗୀ ହୋବାଜାନ୍ତେ ୟୀଶୁ ହେନ୍ତାଃ ଏତେ ଅଡୋଙ୍ଗ କେତେ ଗାଲୀଲି ତେ ସେନୋଅ ଜାନାଏ।
\v 44 ୟୀଶୁ ଆୟଏଗି ଗୋୱା ଏମ କେଦାଏ ଚି ନାବୀ କୋ ଆୟେୟାଆ ଦିଶୁମ୍ ରେ ମାଇନ କାୟ ନାମେୟାଃ।
\v 45 ୟୀଶୁ ଗାଲୀଲି ହିଜୁଃ ଜାନ୍ତେ, ଗାଲୀଲି ରେନ ହଡ଼ କୋ ଆୟଆ ଲୋଃ ରସିକାତେ ଭେଟ ଯାନାକୋ, ଚିୟାଃଚି ଚିମ୍ ନାଙ୍ଗ୍ କାମି ୟୀଶୁ ଯିରୁସାଲେମ୍ ରାଃ ପାରାବ ରେ ରିକା ଲେଦାଏ, ହିନ୍ କୁ ଏନ ସବେନ୍ କାମି ନେଲ ଲେଦାକ, ଚିୟାଃଚି ହିନ୍ କୁ ହଁ ପାରାବ ରେ ସେନ୍ ତାନ୍ କେନାକୋ।
\v 46 ୟୀଶୁ ଆଡୋଃ ମୀସା ଗାଲୀଲି ରାଃ କାନା ରେ ହିଜୁଃ ଲେନାଏ, ଅକତାଃ ୟୀଶୁ ଦାଆ କେ ଦାଖରାସ ବାଇ ଲେଦାଏ। ଆଡୋଃ ହେନ୍ତାଃ ରାଜା ରାଃ ମିୟାଃ କାମୀକାମିତାନ ତାଇକେନାଏ ଅକନିଜାଃ ହୋନ କଡ଼ା କାଫାରନାହୁମ ରେ ବେମାର ରେ ତାଇଲେନାଏ।
\v 47 ହିନ୍ଇ ନେଆ ଆୟୁମ କେଦାଏଚି ୟୀଶୁ ୟାହୁଦା ଦିଶୁମ୍ ତେ ଗାଲୀଲି ରେ ହିଜୁଃ କାନାଏ, ୟୀଶୁ ଗାଃ ନାଡ଼ଏ ସେନ୍ ଜାନାଏ ଆଡୋଃ ଆୟକେ ଆର୍ଜୀ କେତେ କାଜିକେଦାଏ ଚି ଦୋଲଲା ସେନ୍ କେତେ ଇଙ୍ଗଆଃ ହୋନ୍ କେ ଚାଙ୍ଗାଇ ତିମ୍, ଚିୟାଃଚି ହିନ୍ଇ ଗଜ୍ଅ ଚେତାନ୍ ରେ ମେନିଯା।
\v 48 ହେନ୍ ତାଆଃରେ ୟୀଶୁ ଆଏକ୍ କେ କାଜିକେଦାଏ, ଚିହ୍ନା ଆଡୋଃ ଆଦ୍ଭୂତ କାମି କୋ କାପେ ନେଲେରେ ଆପେ ଚିଉଲାହଁ କାପେ ବିଶ୍ଵାସ୍ ୟାପେ।
\v 49 ରାଜ୍ କିୟ କାମି କାମୀତାନ୍ ହଡ଼ ୟୀଶୁ କେ କାଜିକେଦାଏ, ଇଙ୍ଗଆଃ ହୋନ୍ କଡ଼ା ଗଜ୍ଅଃ ଶିଦାରେ ଦଲା।
\v 50 ୟୀଶୁ ଆୟେଏକେ କାଜିକେଦାଏ, ଯୁ ଆମାଃ ହୋନ୍ କଡ଼ା ଜିହୀଦ୍ ଗିୟାଏ, ୟୀଶୁ ହେନ୍ ହଡ଼ କେ ଅକନାଃ ବାକାଣ କାଜି ଲିଯାଏ, ଏଣ୍ଡେରେ ହିନିଃ ବିଶ୍ଵାସ୍ କେତେ ସେନ୍ ଜାନାଏ।
\v 51 ଆଡୋଃ ଇନିଃ ହରା ରେ ସେନ ତିନାଏ, ଚି ଆୟାଃ ଦାସୀକୋ ନାମ୍ କେତେ କାଜିକିଜାକୋ, ଆମାଃ ହୋନ୍ କଡ଼ା ଜିହୀଦ୍ ଗିଆଏ ମେନ୍ତେ ଉଦୁବ କେଦାକୋ।
\v 52 ରାଜ୍ କିୟା କାମି କାମୀତାନ୍ ଆକୋକେ କୁଲି କେଦାଏ, ଚିମ୍ତା ଅକନ ଘାଡ଼ିରେ ଚାଙ୍ଗାଇ ନାମ୍ ଦେଦାଏ ? ଇନକୁ କାଜିକେଦାକୋ ହଲଲା ସାତୱା ଘାଡ଼ି ରେ ଆଏଆଃ ଉରୁୟୁ ଆଡ଼ଗୁ ଜାନା।
\v 53 ଇମ୍ତାଙ୍ଗ ଆପୁ ବୁଝାଅ ଜାନାଏ, ଚି ୟୀଶୁ ଅକନ ଇମ୍ତାଙ୍ଗ ଆମାଃ ହୋନ୍ ବାଞ୍ଚାଅ ଜାନାଏ ମେନ୍ତେ କାଜି ଲିଯାଏ, ଠିକ୍ ହେନ୍ ଘାଡ଼ିରେ ନେୟା ହୋବାଲେନା ଆଡୋଃ ଆୟଆଃ ସବେନ୍ ପାରିବାର ବିଶ୍ଵାସ୍ କେଦାକୋ।
\v 54 ୟାହୁଦାତେ ଆଡୋଃ ମିଶା ଗାଲିଲ ହିଜୁଃ କେତେ ୟୀଶୁ ନେଆ ଦୁସୁରା ଆଶ୍ଚର୍ଯ୍ୟ କାମି ରିକା କେଦାଏ।
\c 5
\p
\v 1 ତାୟମତେ ୟାହୁଦୀ କୋୱାଃ ମିୟାଃ ପାରାବ ତାଇନ କେନା ଆଡୋଃ ୟୀଶୁ ଜିରୁସାଲେମ ସେନ୍ ଜାନାଏ।
\v 2 ଯିରୁସାଲେମ ମେଣ୍ଡି ଦୂଆର ନାଡ଼େଏ ରେ ମୀୟଦ୍ ପଖରା ମେନାଃ ହେନାକେ ଇବ୍ରାନୀ ବାକାଣ ରେ ବେଥସଦା କାଜିୱା ତାଇନା ଏନାରାଃ ପାଞ୍ଚ ଠୁ ଘାଟ ତାଇନ୍ ଲେନା।
\v 3 ସବେନ ଲେକାନ ବୀମାରୀ କେ ଆନ୍ଧା କୋ ଲେଙ୍ଗଡା ଆଡୋଃ ହଡ଼ମରେ ରହଡ଼କାନ୍ ତାଆ ତାଇନ୍ ତିନାକ ହୀନନ୍ କୁ ଦାଆ ହିଲାଅ ଆଶ୍ରା ରେ ହର ତିନାକ।
\v 4 ମେନଦୋ ମିୟାଃ ଠିକ୍ ସାମାୟ ରେ ପାରମେଶ୍ଵର ରାଃ ମିୟାଃ ସିର୍ମାଦାସୀ ହେନ ପଖରା ରେ ହିଜୁଃ ତିନାଏ ଆଡୋଃ ହିଲାଅ ତିନାଏ ହିଲାଅ ସାମାୟରେ ଜାହାଏଁ ଶିଦା ହେନ ପୋଖରା ରେ ଆଡ଼ଗୁନ ତିନାଏ ହିନିଃ ଜାହାନ୍ ବିମାରୀ ରେ ତାଇନ୍ ରେହଁ ଚାଙ୍ଗାଇ ନାମ୍ ତିନାୟ।
\v 5 ହେନ୍ତାଃ ରେ ଆଠ ତିରିଶ ସାଲରେନ ମିୟାଃ ରୋଗୀ ତାଇନ୍ ଲେନାଏ।
\v 6 ୟୀଶୁ ଥିମ୍ବା ସାମାୟ ରେନ ରୋଗୀ ସାରି କେଏ କୁଲିକିଜାଏ ଆମ ଚିନାଃ ଚାଙ୍ଗାଇ ନାମ୍ ଲାଗିନ୍ ସାନାଙ୍ଗ୍ ତାନାମ।
\v 7 ରୋଗି ନିଃ ୟୀଶୁ କେ କାଜିକେଦାଏ ହେ ପ୍ରାଭୁ ଦାଆ କାମ୍ପାୱ ସାମାୟ ଇଙ୍ଗକେ ପଖରା ଭିତାର ଇଦି ଲାଗିନ୍ ଅକଏ ହଁ ବାଙ୍ଗ୍ କୋଆ। ଆଡୋଃଅ ଇଙ୍ଗ୍ ସେନ-ସେନ ଆଡୋଃ ମିହୁଡ଼ ଦାଆ ରେ ବଲ କେନଅଗାକ।
\v 8 ୟୀଶୁ କାଜିକେଦାଏ, ବିରିଦମେ, ହାର ଆମାଃ ପାର୍କମ୍ ଉଠାଓଏମ ହାର ସେନେମ୍।
\v 9 ଇମ୍ତାଙ୍ଗ ଗି ହେନ ହଡ଼ ଠିକ ଜାନାଏ, ଆଡୋଃ ପାର୍କମ୍ ଉଠାଓ କେନ୍ ସେନ କେଦାଏ, ହେନ ହୁଲାଙ୍ଗ ବିଶ୍ରାମ ଦିନ ତାଇନ କେନା।
\v 10 ହେନା ମେନ୍ତେ ୟାହୁଦୀକୋ ଇନିଃକେ ଅକନିଃ ଚାଙ୍ଗାଇ ନାମ କେଦାଏ କାଜିକେଦାକୋ, ଇସିଙ୍ଗ ଦ ବିଶ୍ରାମ ଦିନ ତାନାଃ, ଆମକେ ପାର୍କମ ଦୁପିଲ କା ତାଇନା।
\v 11 ଚାଙ୍ଗାଇ ନାମ୍ କେଦାଏ ହଡ଼ ଉତ୍ତାର ଏମ କେଦାଏ, ଇଙ୍ଗକେ ଚାଙ୍ଗାଇ ଏମ କାଦାଏ ହିନିଃ କାଜିକେଦାଏ ଆମାଃ ପରକମ୍ ଦୁପିଲ ଲେମ୍ ହାର ସେନେମ୍।
\v 12 ୟାହୁଦୀ ହୋଡ଼ୋ କ କୁଲିକିଜାକ, ହେନ୍ ହଡ଼ ଅକଏ ? ଯେ ଆମକେ ପାର୍କମ୍ ଡୁପିଲେମ୍ ଆଡୋଃ ସେନେମ୍ ମେନ୍ତେ କାଜି କେଦ୍ ମାୟ।
\v 13 ମେନଦୋ ଚାଙ୍ଗାଇ ନାମ୍ କେଦାଏ ହଡ଼ କାୟ ସାରିତାଇନା ଅକଏ ଆଏକେ ଚାଙ୍ଗାଇ ଏମ ଲିଯାଏ, ଚିୟାଃଚି ହେନ୍ତାଃ ରେ ଥିମମ୍ବା ଗି ଭୀଡ଼ ତାଇନ ଲେନାକ, ହେନାଲାଗିନ ୟୀଶୁ ଏନ୍ତାଃଏତେ ଆତୋମାକାନ ତାଇକେନାଏ।
\v 14 ହେନ୍ତାଃ ଏତେ ରୋଗୀ ୟୀଶୁ କେ ମାନ୍ଦିର ରେ ନେଲ କିଜାଏ ଆଡୋଃ ରୋଗୀ କେ କାଜିକେଦାଏ, ଆଲୋମେ ପାପ ଏୟାଏ ଆମ ଚାଙ୍ଗାଇ ନାମ୍ କେଦାମ୍, ନେକା କା ହବାୱ ଚି ନେୟାତେ ଥିମ୍ବା ଦୁର୍ଦାସା କା ହବାଓକା।
\v 15 ଚାଙ୍ଗାଇ ନାମ୍ କେଦାଏ ହଡ଼ ୟାହୁଦୀ କୋକେ ଉଦୁବ ତାଦାୟ ଚି ଅକଏ ଇଙ୍ଗକେ ଚାଙ୍ଗାଇ ଏମ କେଦାଏ, ହିନିଃ ୟୀଶୁ ତାନିଃ।
\v 16 ମେନଦୋ ବିଶ୍ରାମ ଦିନ ଚାଙ୍ଗାଇ ତାଇନ୍ କେନାଏ ହେନା ମେନ୍ତେ ୟାହୁଦୀକୋ ସାତ୍ତାଅ ଏଟେଃ କିଜାକୋ।
\v 17 ୟୀଶୁ ୟାହୁଦୀ କୋକେ କାଜିକେଦାଏ, ଇଙ୍ଗଆଃ ଆବା ନାଆ ସାନ୍ତେ କାମି ତାନାଏ, ହାର ଇଙ୍ଗ୍ ହ କାମିତାନିଙ୍ଗ୍।
\v 18 ନେଆ ମେନ୍ତେ ୟାହୁଦୀକୋ ଆଡୋଃ ଖିସ୍ ଯାନାକ, ଏନ୍ତେ ଗଗୟେଦ୍ ଲାଗିନ୍ ସାନାଙ୍ଗ୍ କେଦାକୋ, ଚିୟାଃଚି ବିଶ୍ରାମ ଦିନ କେ ହଁ କାୟ ମାନାତିଙ୍ଗ କେଦାଏ, ଏନା ହଁ କାହା ମେନଦୋ ପାରମେଶ୍ଵର କେ ଆଜାଃ ଆପୁ କାଜି କେତେ ଆୟେଏ ଆଏକେ ପାରମେଶ୍ଵର ଲେକା ବାଇ ବାଇତିନାଏ।
\v 19 ୟୀଶୁ ଇନକୁ କେ କାଜିକେଦାଏ, ଇଙ୍ଗ ସାର୍ତି-ସାର୍ତି କାଜି ତାନିଙ୍ଗ୍ ହୋନ୍ କଡ଼ା ଆଜାଃ ତେ ଯାହାନାଃ କାଏ ରିକା ଧାଡ଼ିୟା, ଏନା ଗି ରିକାୟାଏ ଅକନାଃ ଆପୁ କେ ନେଲିୟାଏ, ଚିୟାଃଚି ଆପୁ ଅକନାଃ ରିକାୟା ହୋନ୍ କଡ଼ା ହଁ ହେନ୍ ଲେକା ରିକାୟାଏ।
\v 20 ଚିୟାଃଚି ଆବା ହୋନକଡ଼ା କେ ଦୁଲାଡ଼ ଇଆଏ ଆଡୋଃ ଅକନ-ଅକନ କାମି ଇନିଃ ଆଏଃ ରିକାୟାଏ, ଇନିଃ ଏନା ସବେନାଃ ନେଲେୟାଏ; ଆଡୋଃ ଇନିଃ ନେୟାକୋତେ ହ ମାରାଙ୍ଗ କାମି ଦେଖାଅ ୟାଏ, ଏନାତେ ଆପେ ଆକଦାନଦାଅଃ ୱାପେ।
\v 21 ଆବା ଜେଲେକା ଗୋଜାକାନ ହୋଡ଼ କୋକେ ଜିହୀଦ କୋୱାଏ। ହେନ୍ ଲେକା ହୋନ୍ କଡ଼ା ହଁ ଅକନିଃକେ ସାନାଙ୍ଗ୍ ଆଏ ହିନିଃ କେ ଜିହୀଦିଆୟ।
\v 22 ଆଡୋଃ ଆବା ଯାହାଏ କେ ହଁ କାଏ ବିଚାର କୋୱାଃ ମନ୍ଦୋ ସବେନ ବିଚାର କାମି ହୋନ କଡ଼ା କେ ଜିମ୍ମା କାନା।
\v 23 ସବେନ ହଡ଼ କ ଚିଲିକା ଆବା କେ ମାଇନୀ ତାନାପେ ହେନଲେକା ହୋନ୍ କଡ଼ା କେ ହଁ ମାଇନ ଇପେ, ଜାହାଁଏ ହୋନକଡ଼ା କେ କାଏ ମାଇନ କିଜାଏ, ହିନିଃ ଆବା କୁଲାକାନ୍ ହୋନ୍ କଡ଼ା କେ ହଁ କାୟ ମାଇନ୍ ଇୟାଏ।
\v 24 ଇଙ୍ଗ ଆମକେ ସାର୍ତି-ସାର୍ତି କାଜି ତାନିଙ୍ଗ୍, ଅକଏ ଇଙ୍ଗଆଃ ବାଚାନ ଆୟୁମ କେତେ ଇଙ୍ଗଆଃ କୁଲି ନିଇକେ ବିଶ୍ଵାସ ମାଣ୍ଡଅୟାଏ, ଜାନାୱ ଜୀଦାନ ଆଜାଃ ତାନାଃ ଇନିଃ କେ ଦାଣ୍ଡ୍ ରାଃ ଆନାଚୁ କା ନାମୋଗା ମେନଦୋ ଇନିଃ ଗନଏତେ ଫାରୋମ କେତେ ଜିଦାନ୍ ରେ ବଲ କାନାଏ।
\v 25 ସାର୍ତି-ସାର୍ତି ଇଙ୍ଗ ଆପେକେ କାଜିତାନିଙ୍ଗ ଯା ହୁଲାଙ୍ଗ ଗଜାକାନ ହୋଡ଼ କୋ ପାରମେଶ୍ଵର ରାଃ ହୋନ କଡ଼ା ଗାଃ ଆୱାଜ ଆୟୁମ ୟାକ ଆଡୋଃ ଅକଏ ଆୟୁମ ମେୟାଏ ଇନକୁ ଜୀଦାନ କୋ ନାମେୟା ଏନ ସାମାୟ ହିଜୁଃ ତାନା ଆଡୋଃ ନାଃଆ ତାନାଃ।
\v 26 ଚିୟାଃଚି ଆବା ଆୟତେ ଆଏଃ ଜୀଦାନ ମାଣ୍ଡାଅ ୟାଏ ଏନଲେକା ହୋନ୍ କଡ଼ା ହଁ ଆୟତେ ଆଏଃ ଜୀଦାନ ମାଣ୍ଡାଅ ଚାଏ ଏନା ଆବା ଆଧିକାର ଏମ କାଦାୟ।
\v 27 ଆଡୋଃ, ଇନିଃ ମାନୱା ରାଃ ହୋନ ହବା ଜାନ୍ତେ ଆବା ହିନିଃ କେ ବିଚାର ରିକାୟ ଲଗିନ୍ ଆଧିକାର ଏମ କିଜାଏ।
\v 28 ଆଚାମ୍ବାୱ ଚା ନେକାସାମାୟ ହିଜୁଃ ତାନା କାବାର ରେନ କୋ ୟୀଶୁଆଃ ଆବାଜ୍ ଆୟୁମ କେତେ ଜୀଉ ବିରିଦ ଦାକୋ।
\v 29 ଅକଏ ଭାଲାଇ କାମିକୋ କାମି କାଦାକୋଇନନ୍ କୁ ଜିଦାନ୍ ରାଃ ଜୀବିନିରିଦ ଲାଗିନ୍ତେ ବିରିଦ୍ ୱାକ ଆଡୋଃ ଅକଏ ବୁରାଇ କାଦାକୋ ଇନନ୍ କୁ ଦାଣ୍ଡରାଃ ଲାଗିନ୍ତେ ଜୀଉ ବିରିଦାକୋ।
\v 30 ଇଙ୍ଗ୍ ଇଙ୍ଗକେ ଯେତେନାଆ କାଇଙ୍ଗ ରିକା ଧାଡ଼ିୟା, ଇଙ୍ଗ ଚିଲିକା ଆୟୁମ ୟାଙ୍ଗ୍ ଏନ ଲେକା ବିଚାର ୟାଇଙ୍ଗ, ଇଙ୍ଗଆଃ ବିଚାର ସାର୍ତି ତାନାଃ, ଇଙ୍ଗ୍ ଇଙ୍ଗଆଃ ସାନାଙ୍ଗ କାଇଙ୍ଗ ପୁରାକେତେ ଇଙ୍ଗଆଃ କୂଲ ନିଯାଆ ସାନାଙ୍ଗ କେ ପୁରା ଲାଗିନ୍ ସାନାଙ୍ଗ ତାନାଇଙ୍ଗ।
\v 31 ଆଗାର ଇଙ୍ଗ୍ ଇଙ୍ଗଆଃ ବିଷାୟ ରେ ଗାୱାହି ଏମେରେ, ଇଙ୍ଗଆଃ ଗାୱାହି ସାର୍ତି ନାହାଲା।
\v 32 ମିଆଃ ଏଟାଃଆ ନିଃ ମେନିଯା ଅକଏ ଇଙ୍ଗଆଃ ଗୋୱା ଏମେୟାଏ ଆଡୋଃ ଇଙ୍ଗ୍ ସାରିଇଙ୍ଗ ଚି ଇଙ୍ଗଆଃ ଗାୱାହି ଏହେମ ନିଃ ସାର୍ତି ତାନିଃ।
\v 33 ଆପେ ଯୋହାନ କେ କୁଲିରିକା ଲିଜାପେ ଆଡୋଃ ଇନିଃ ଶାଚାଇ ରାଃ ଗାୱାହି ଏମ କେଦାଏ।
\v 34 ମେନଦୋ ଇଙ୍ଗ୍ ଇଙ୍ଗଆଃ ବିଷାୟ ରେ ହୋଡ଼ କୋୱାଃ ଗୋୱା କାଇଙ୍ଗ ସାନାଙ୍ଗ୍ ତାନନାଆଃ, ଏଣ୍ଡେ ହଁ ନେ କାଜି ନେୟାଃ ଲାଗିନ୍ କାଜିତାନିଙ୍ଗ ଆପେକେ ଉଦ୍ଧାର ନାମୋଅ ଚା।
\v 35 ଇନିଃ ଦ ଜୁଲ ତାନ୍ ଆଡୋଃ ଯୁନୁଲ ତାନ୍ ମାର୍ସାଲ ତାଇନ କେନାଏ, ଆଡୋଃ ଆପେକେ ହୁଡିଙ୍ଗ୍ ସାମାୟ ସାନ୍ ଇନିଜାଃ ମାସ୍କାଲ ରେ ରାଶିକାନ୍ ବେସ ସାନାଙ୍ଗ କେନା।
\v 36 ମେନଦୋ ଇଙ୍ଗଆଃ ତାଆ ଯୋହାନ ତେ ହଁ ମାରାଙ୍ଗ୍ ଗାୱାହି ମେନଆଃ, ଚିୟାଃଚି ଅକନ କାମି ଆବା ପୁରାଲାଗିନ୍ତେ ଏମା କାଦିଙ୍ଗୀଆୟ, ଏନା ଏନ କାମି ଗି ଅକନାଃ ଇଙ୍ଗ୍ ରିକାତାନିଙ୍ଗ ଏନା କଗୀ ଇଙ୍ଗଆଃ ଗାୱାହି ତାନାଃ ଚି ଆବା ଇଙ୍ଗ୍ କେ କୂଲ କାଦିଙ୍ଗୀୟାଏ।
\v 37 ଆଡୋଃ ଆବା ଇଙ୍ଗ୍ କେ କାଦିଙ୍ଗାଏ, ଇନିଃଗି ଇଙ୍ଗଆଃ ଗାୱାହି ଏମ କାଦାଏ; ଆପେ ଇନିଜାଃ ଆୱାଜ୍ ଚିଉଲାହଁ କାପେ ଆୟୁମ କାଦା ଚି ଇନିଜାଃ ରୂପ୍ ନେଲ କାଦାପେ।
\v 38 ଆଡୋଃ ଆଜାଃ ବାଚାନ୍ କେ ମନ୍ ରେ କାପେ ଦହୟା ଚିୟାଃଚି ଅକଏ ହିନିଃ କେ କୂଲ କିଜାଏ ହିନିଜାଃ କାପେ ବିଶ୍ଵାସ ରିକାୟା।
\v 39 ଆପେ ପାବିତାର ପୁଥି ରେ ଦାଣାୟାପେ ଚିୟାଃଚି ଆପେ ବୁଝାଅ ଆପେ ଚି ଏଣ୍ଡେରେ ଆପେକେ ଜାନାୱ ଜୀଦାନ ନାମୋୱା। ଆଡୋଃ ନେଆ ଏନାଗି ତାନାଃ ଅକନାଃ ଇଙ୍ଗଆଃ ଗାୱାହି ଏମେୟାଏ।
\v 40 ଏଣ୍ଡେ ଅଗି ଆପେ ଜୀଦାନ ନାମ୍ ଲାଗିନ ଇଙ୍ଗାଃ ତାଆ କାପେ ହିଜୁଃ ସାନାଙ୍ଗା।
\v 41 ଇଙ୍ଗ୍ ହୋଡ଼ କୋଏତେ ମାଇନୋଃ କାଇଙ୍ଗ ସାନାଙ୍ଗ୍ଆ।
\v 42 ମେନଦୋ ଇଙ୍ଗ୍ ସାରିଇଙ୍ଗ ଚି ଆପେମାନ କୋତାଃ ପାରମେଶ୍ଵର ରାଃ ଦୁଲାଡ଼ ବାନୋଃୱା।
\v 43 ଇଙ୍ଗ୍ ଇଙ୍ଗଆଃ ଆବା ନୁତୁମ୍ ଏତେ ଇଙ୍ଗ୍ ହିଜୁଃ କାନିଙ୍ଗ ଆଡୋଃ ଆପେ ଇଙ୍ଗ୍ କେ କାପେ ଗ୍ରାହାନ ଇଙ୍ଗା, ଆଗାର୍ ଯାହାଏୟ ଆଜାଃ ନୁତୁମ୍ ତେ ହିଜୁଃ ରେ ଏଣ୍ଡେ ଇନିଃ କେ ଗ୍ରାହାନ କିୟାପେ।
\v 44 ଆପେଜେ ମିହଡ଼ ଏଟାଃ ନିଇତେ ମାଇନପେ ନାମେୟା ଆଡୋଃ ଏନ ମାଇନ ଅକନାଃ ପାରମେଶ୍ଵର ପାଡଏତେ ତାନାଃ, କାପେ ସାନାଙ୍ଗା ଏଣ୍ଡେ ଚିଲିକା ବିଶ୍ଵାସ ରିକା ଧାଡ଼ିୟାପେ।
\v 45 ନେୟା ଆଲୋପେ ବୁଝାଅ ଚି ଇଙ୍ଗ୍ ଆବା ତାଆ ଆପେକେ ଦୋଷୀପେଇଙ୍ଗ୍, ଆପେକେ ଦୋଷ ଲାଗାଅ ନିଃ ମୁଶା ତାନିଃ, ଅକନିଃ କେ ଆପେ ଭାରୋସା ତାନାପେ।
\v 46 ଆଗାର ଆପେ ମୁଶାକେ ବିଶ୍ଵାସ ରିକାଏ ତେପେ ଏଣ୍ଡେ ଇଙ୍ଗକେ ହଁ ବିଶ୍ଵାସ ରିକାଏ ତେପେ, ଏନାମେନ୍ତେ ଚି ଇନିଃ ଇଙ୍ଗାଃ ବିଷାୟ ରେ ଅଲାକାଦାଏ।
\v 47 ମେନଦୋ ଆଗାର ଆପେ ଇନିଜାଃ ଅନୋଲ ବାକାଣ କେ କାପେ ବିଶ୍ଵାସ ରିକାୟା ଏଣ୍ଡେ ଇଙ୍ଗାଃ ବାକାଣ କେ ଚିଲିକା ବିଶ୍ଵାସ ରିକାୟାପେ ?
\c 6
\p
\v 1 ନେ କାଜିକୋରାଃ ତାୟୋମତେ ୟୀଶୁ ଗାଲୀଲରାଃ ସାମୁଦାର ଅର୍ଥାତ୍ ତିବିରିୟାସ ରାଃ ସାମୁଦାର ଏନ ଫାରୋମ ସେନ ଜାନାଏ।
\v 2 ଏନ୍ତେ ମିୟାଃ ମାରାଙ୍ଗ ଭିଡ଼ ଆଜାଃ ଦୟା ତେକୋ ହୋବାଜାନା ଚିୟାଃଚି ଅକନ ଆଶ୍ଚର୍ଯ୍ୟ କାମୀ ଇନିଃ ବିମାରୀ କୋୱା ଚେତାଙ୍ଗ୍ ରେ ଦେଖାଅଲେଦ ତାଇକେନା ଏନାକୋ ଇନକୁ ନେଲ ତାଇକେନା।
\v 3 ଏନ୍ତେ ୟୀଶୁ ବୁରୁ ଚେତାଙ୍ଗ୍ ରାକାବ କେତେ ଆଜାଃ ଚେଲାକୋଲୋଏ ଦୁବଜାନା।
\v 4 ୟାହୁଦୀ କୋୱାଃ ଫାସାହ ରାଃ ପାରାବ ନାଡ଼େଏ ତାଇକେନା।
\v 5 ଏନ୍ତେ ୟୀଶୁ ଆୟାଃ ମେଏଃ ଆରିଦ କେତେ ନେଲ କେଦାଏ ମିୟାଃ ମାରାନ ଭିଡ଼ ଆଜାଃ ତାଃ ହିଜୁଃ ତାନାଏ ନେଲକେଦ କୋୱା ଏନ୍ତେ ଫିଲିପୁସ କେ କାଜିକେଦାଏ, ଆବୁ ନିକୁଆ ଲାଗିନ୍ତେ ଜୋମେୟାଃ ହୋଲୋଙ୍ଗ କୋତାଃଏତେ ବୁ କିରିଙ୍ଗ ଆଉୟା ?
\v 6 ମେନଦୋ ଇନିଃ ନେ କାଜି ଇନିଃ କେ ପାରଖାଅ ଲାଗିନ୍ତେ କାଜିକେଦା, ଚିୟାଃଚି ଇନିଃ ଆଇଃ ଗି ସାରିତାଇକେନାଏ ଚି ଆଇଃ ଚିନାଃ ରିକାୟାଏ।
\v 7 ଫିଲିପୁସ ୟୀଶୁ କେ ଉତ୍ତାର ଏମକିଜା ଚି ଦୁଇ ଶୋହ ଦିନ ମାଯାଉରି ରାଃ ହୋଲୋଙ୍ଗ ତେ ଅ ଇନକୁୱାଃ ନାଗିନ୍ତେ କା ପୁରାଅୱା, ଏନାତେ ସବେନ କୋକେ ହୁଡିଙ୍ଗ-ହୁଡିଙ୍ଗ ହ କା ହୋବାଅଃୱା।
\v 8 ଇନିଜାଃ ଚେଲାକୋଏତେ ଶିମୋନ ପାତରାସ ରାଃ ହାଗା ଆନ୍ଦ୍ରିୟାସ ଇନିଃ କେ କାଜିକେଦାଏ।
\v 9 ନେତାଃ ରେ ମିୟାଃ କଡ଼ା ହୋନ ମେନିଯା ଇନିଜାଃ ତାଃ ଯୋ ରାଃ ପାଞ୍ଚ ଠୁ ହୋଲୋଙ୍ଗ ହାର ବାରିୟା ହାକୁ ମେନାଃ ମେନଦୋ ନିମିନ ହଡ଼ୋ କୋ ଲାଗିନ ନା ଚିନାଃ ତାନା ?
\v 10 ୟୀଶୁ କାଜିକେଦାଏ, ହଡ଼ୋକୋକେ ଦୁବଇଚାକୋପେ। ଏନ ଜାଗାରେ ଥିମ୍ବା ତାସାଃ ତାଇକେନା: ଏନ୍ତେ ହଡ଼ୋ କୋ ଅକନ କୋୱା ଗିନ୍ତି ରେ ପାଞ୍ଚ ହାଜାର ତାଇକେନା, ଦୁବ ଜନାକୋ।
\v 11 ଏନ୍ତେ ହୋଲୋଙ୍ଗାଏ ଇଦିକେଦା, ହାର ଧାନ୍ୟାବାଦ କେତେ ଦୁବାକାନ କୋକେ ହାଟିଂ କେଃ କୁଆଏ: ଏନଲେକାଗି ହାକୁ କୋକେ ଅଗି ଇନକୁ କେ ଚିମନାଙ୍ଗ ସାନାଙ୍ଗ କେନାକୋ ହାଟିଂ ତାଃ କୁଆଏ।
\v 12 ଚିମତାଙ୍ଗ୍ ଇନକୁ ଜୋମକେତେ କ ବିଇ ଜାନା ଏନ୍ତେ ୟୀଶୁ ଆଜାଃ ଚେଲାକୋକେ ୟାଏ କାଜିଆଃ କୁଆ, ବାଚାୱ କାନ ଖାଣ୍ଡା କୋକେ ହୁଣ୍ଡିପେ, ଚି ଏନା ଆଲୋକା ଦୁଡ଼ିଙ୍ଗକା।
\v 13 ଏନ୍ତେ ଇନକୁ କ ହୁଣ୍ଡି କେଦାକୋ, ହାର ଅକନାଃ ଚି ପାଞ୍ଚ ଠୁ ହୋଲୋଙ୍ଗ ଏତେ ବାଚାୱ କାନ ଖାଣ୍ଡକ ଜୋମ ସାରେଏଃ ତେୟା ବାରା ଡାଲି ଫେରେଃ ଜାନା।
\v 14 ଏନ୍ତେ ଅକନ ଆଶ୍ଚର୍ଯ୍ୟ କାମି ୟୀଶୁ ରିକାକେତେ ଦେଖାଅ କେଦାଏ ଏନାକୋ ଏନ ହଡ଼ୋକୋ ନେଲ କେତେ କାଜିକେଦାକୋ ଚି ଏନ ନାବୀ ଅକନିଃ ଚି ଅତେଦିଶୁମ ରେ ହିଜୁଃ ରାଃ ତାଇକେନା ନିଶ୍ଚୟ ନିଃ ଗି ତାନିଃ।
\v 15 ୟୀଶୁ ନେୟା ସାରିକେତେ ଚି ଇନକୁ ଇଙ୍ଗକେ ରାଜା ବାବାଇ ଲାଗିନ୍ତେ ସାସାବ ସାନାଙ୍ଗ ତାନାକୋ, ଇନିଃ ବୁରୁତେ ଏସ୍କାର ଗି ସେନୋଃ ଜାନାଏ।
\v 16 ଚିମ୍ତା ଶିଙ୍ଗୀ ଡୁବିଇଃ ଜାନା ଆଜାଃ ଚେଲାକୋ ସାମୁଦାର ଗେନା କୋ ସେନୋଃ ଜାନା।
\v 17 ହାର ଡୋଙ୍ଗାରେ ରାକାବ କେତେ ସାମୁଦାର ରାଃ ଏନ ଫାରୋମ କାଫାରନାହୁମ ହାତୁତେ କ ସେନ୍ତାଇକେନାକୋ; ଏନ ସାମାୟ ନୁବାଃ ଲେନ୍ତାଇକେନା, ଆଡୋଃ ଏନସାନ୍ତେ ୟୀଶୁ ଆକୋତାଃ କାଏ ହିଜୁଃ ଲେନ ତାଇନା।
\v 18 ଆଡୋଃ ଥିମ୍ବା ହୟ ହିଜୁଃ ତାନରେ ସାମୁଦାର ରେ ଲାହାର ଉଠାଓ ତାଇନା।
\v 19 ଏନ୍ତେ ଚିମତାଙ୍ଗ୍ ଇନକୁ ଡୋଙ୍ଗା ଚାଲାୱ-ଚାଲାୱ ତିନ ଚାଇର ମିଲ ଲାଗଭାଗ ଅଡୋଙ୍ଗଜାନାକୋ, ଏନ୍ତେ ଇନକୁ ୟୀଶୁ କେ ସାମୁଦାର ରେ ସେସେନ୍ତାନ ଆଡୋଃ ଡୋଙ୍ଗା ନାଡ଼େଏ ତାଃ ହିଜୁଃ ତାନ କ ନେଲକିଜା, ଆଡୋଃ ବୋରୋ ଯାନାକୋ।
\v 20 ମେନଦୋ ଇନିଃ ଇନକୁ କେ କାଜିକେଦାଏ, ଇଙ୍ଗ ତାନିଙ୍ଗ୍ ଆଲୋପେ ବୋରୋୟା।
\v 21 ଏଣ୍ଡେ ଇନକୁ ଇନିଃ କେ ଡୋଙ୍ଗାରେକ ରାକାବି ଲାଗିନ୍ତେ ମାନାତିଙ୍ଗ ଯାନାକୋ ଏନ୍ତେ ଜାଲଦି ଗି ଇନକୁୱାଃ ଡୋଙ୍ଗା ଏନ ଜାଗା ତାଃ ସେଟେର ଜାନା ଅକତାଃ ଇନକୁକେ ସେଟେର ରାଃ ତାଇକେନା।
\v 22 ଏଟାଃ ହୁଲାଙ୍ଗ ଏନ ଭିଡ଼ କୋ ଅକନ କୋ ଚି ସାମୁଦାର ଏନ ଫାରୋମ ରେ କୋ ତିଙ୍ଗୁ ଲେନାକୋ, ନେୟା ନେଲ କେଦାକୋ, ଚି ନେତାଃ ରେ ମିୟାଃ ବାଗିକେତେ ଆଡୋଃ ଜାହାନ ହୁଡିଙ୍ଗ୍ ଡୋଙ୍ଗା କା ତାଇକେନା, ହାର ୟୀଶୁ ଆଜାଃ ଚେଲାକୋ ଲୋଃ କାଏ ରାକାବ ଲେନ୍ତାଇକେନାଏ, ମେନଦୋ ଆଜାଃ ଚେଲାକୋ ଭାଇର ସେନଲେନାକୋ।
\v 23 ଏଣ୍ଡେ ୟ ଆଡୋଃ ହୁଡିଙ୍ଗ୍ ଡୋଙ୍ଗା କୋ ତିବିରିୟାସ ଏତେ ଜାଗାତେ ହିଜୁଃ ଜାନା, ଅକତାଃ ରେ ଇନକୁ ପ୍ରାଭୁ ରାଃ ଧନ୍ୟବାଦ ତାୟୋମତେ ହୋଲୋଙ୍ଗ ଜୋମଲେଦାକୋ।
\v 24 ଏନାମେନ୍ତେ ଚିମ୍ତା ଭିଡ଼ କୋ ନେଲକେଦା, ଚି ନେତାଃ ରେ ୟୀଶୁ ମେନିଯା, ନା ଦ ଇନିଜାଃ ଚେଲାକୋ, ଏଣ୍ଡେ ଇନକୁ ହୁଡିଙ୍ଗ-ହୁଡିଙ୍ଗ ଡୋଙ୍ଗା ରେ ରାକାବ କେତେ ୟୀଶୁକେକୋ ଦାଣାତାନଲୋ କାଫାରନାହୁମ ତେକ ସେଟେର ଜାନା।
\v 25 ହାର ସାମୁଦାର ରାଃ ହାନ ଫାରୋମ ଇନିଃ ଲୋ ନାପାମ କେତେ କାଜିକେଦାକୋ, ହେ ରାବୀ ଆମ ନେତାଃ ଚିମତାମ ହିଜୁଃ ଲେନା ? ୟୀଶୁ ଜୀଦାନ ରେନ ହୋଲୋଙ୍ଗ
\v 26 ୟୀଶୁ ଇନକୁ କେ ଉତ୍ତାର ଏମାଃ କୁଆଏ ଇଙ୍ଗ ଆପେକେ ସାର୍ତି-ସାର୍ତି କାଜିପେ ତାନିଙ୍ଗ ଆପେ ଇଙ୍ଗକେ ନେୟା ଲାଗିନ୍ତେ କାପେ ଦାଣାଇଙ୍ଗ ତାନା ଚି ଆପେ ଆଶ୍ଚର୍ଯ୍ୟ କାମି ନେଲକେଦା, ମେନଦୋ ଏନାଲାଗିନ୍ତେ ଚି ଆପେ ହୋଲୋଙ୍ଗ ଜୋମ କେତେ ବିଇ ଯାନାପେ।
\v 27 ନାସମାନ ଜୋମେୟାଃ ନାଗିନ୍ତେ ଆଲୋପେ ପାରିଶ୍ରାମ ୟା, ମେନଦୋ ଏନ ଯୋଜୋମା ନାଗିନ୍ତେ ଅକନାଃ ଜାନାୱ ଜୀଦାନ ସାନ ତାଇନୋଃ ତାନା, ଅକନାଃ ଚି ମାନୱା ରାଃ ହୋନ ଆପେକେ ଏମାପେୟାଏ, ଚିୟାଃଚି ଆପୁ, ମାନେ ପାରମେଶ୍ଵର ଇନିଜାଃ ରେ ଛାପ ଲାଗାଅ କାଦାଏ।
\v 28 ଇନକୁ ୟୀଶୁ କେ କାଜିକେଦାକୋ, ପାରମେଶ୍ଵର ରାଃ କାମି ଲାଗିନ୍ତେ ଆଲେ ଚିନାଃ ଲେ ରିକାୟା ?
\v 29 ୟୀଶୁ ଇନକୁ କେ ଉତ୍ତାର ଏମାଃ କୁଆଏ, ପାରମେଶ୍ଵର ରାଃ କାମି ନେୟା ତାନାଃ ଚି, ଆପେ ଇନିଃ ରେ, ଅକଏ କେ ଇନିଃ କୁଲାକାଇଜା, ବିଶ୍ଵାସ ଏପେ।
\v 30 ଏନ୍ତେ ଇନକୁ ଇନିଃ କେ କାଜିକିଜାକୋ, ଆମ ଅକନ ଚିହ୍ନା ଦେଖାଅ ତାନା ଚି ଆଲେ ନେଲ କେତେ ଆମାଃ ରେ ବିଶ୍ଵାସଏୟା ? ଆମ ଅକନ କାମିମ ଦେଖାଅତାନା ?
\v 31 ଆଲେୟାଃ ଆପୁ-ତାତା କୋ ଟୋନାଙ୍ଗ ରେ ମାନ୍ନା କୋ ଜୋମକେଦା; ଯେ ଲେକା ଅଲାକାନା, ଚି ଇନିଃ ଇନକୁ କେ ଜୋମେଲାଗିନ୍ତେ ସିର୍ମାଦିଶୁମ ଏତେ ହୋଲୋଙ୍ଗ ଏମାଃ କୁଆଏ।
\v 32 ୟୀଶୁ ଇନକୁ କେ କାଜିୟାଃ କୁଆଏ, ଇଙ୍ଗ ଆପେକେ ସାର୍ତି-ସାର୍ତି କାଜିତାନିଙ୍ଗ ଚି ମୁଶା ଆପେକେ ଏନ ହୋଲୋଙ୍ଗ ସିର୍ମାଦିଶୁମ ଏତେ କାଏ ଏମାଃପେୟାଏ, ମେନଦୋ ଇଙ୍ଗଆଃ ଆପୁ ଆପେକେ ସାର୍ତି ହୋଲୋଙ୍ଗ ସିର୍ମାଦିଶୁମ ହେତେ ଏମାପେତାନାଏ।
\v 33 ଚିୟାଃଚି ପାରମେଶ୍ଵର ରାଃ ହୋଲୋଙ୍ଗ ଏନାଗି ତାନାଃ, ଅକନାଃ ସିର୍ମାଦିଶୁମ ଏତେ ଆଡୁଗୁକେତେ ଅତେଦିଶୁମ କେ ଜୀଦାନ ଏମତାନାଏ।
\v 34 ଏନ୍ତେ ଇନକୁ ୟୀଶୁ କେ କାଜିକେଦାକୋ, ହେ ପ୍ରାଭୁ, ନେ ହୋଲୋଙ୍ଗ ଆଲେକେ ଯାନାଓ ଏମାକାଃତେଲେମ।
\v 35 ୟୀଶୁ ଇନକୁକେ କାଜିକେଦାଏ, ଜିଦାନରେନ ହୋଲୋଙ୍ଗ ଇଙ୍ଗ ତାନିଙ୍ଗ୍: ଅକଏ ଇଙ୍ଗତାଃ ହିଜୁଆ ଇନିଃ ଚିଉଲାଅ କାଏ ରେଙ୍ଗେଜୋଆ ହାର ଅକଏ ଇଙ୍ଗଆଃ ରେ ବିଶ୍ଵାସ ତାନା ଇନିଃ ଚିଉଲାଅ କାଏ ତେତାଙ୍ଗଅୱା।
\v 36 ମେନଦୋ ଇଙ୍ଗ ଆପେକେ କାଜିଲେଦାଇଙ୍ଗ, ଚି ଆପେ ଇଙ୍ଗକେ ନେଲ କାଦିଙ୍ଗାପେ, ଏଣ୍ଡେ ରେ ହ କାପେ ବିଶ୍ଵାସ ତାନା।
\v 37 ଅକନାଃ ଆପୁ ଇଙ୍ଗକେ ଏମାଇଙ୍ଗ ତାନାଏ ଏନା ସବେନାଃ ଇଙ୍ଗତାଃ ହିଜୁଃଆ, ଇନିଃ କେ ଇଙ୍ଗ ଚିଉଲାଅ କାଇଙ୍ଗ ଅଡୋଙ୍ଗିୟା।
\v 38 ଚିୟାଃଚି ଇଙ୍ଗ ଇଙ୍ଗଆଃ ସାନାଙ୍ଗ କାହା, ମେନଦୋ ଇଙ୍ଗଆଃ କୁଲ ନିଜାଃ ସାନାଙ୍ଗ ପୁରା ଲାଗିନ୍ତେ ସିର୍ମାଦିଶୁମ ଏତେ ଆଡୁଗୁକାନା।
\v 39 ଆଡୋଃ ଇଙ୍ଗଆଃ କୁଲନିଜାଃ ସାନାଙ୍ଗ ନେୟା ତାନା ଚି ଅକନାଃ ଇଙ୍ଗକେ ଏମାକାଦିଙ୍ଗାଏ, ଏନାକୋଏତେ ଯେତେନାଅ କାଇଙ୍ଗ ଆଦେୟା ମେନଦୋ ଇନିଃ କେ ଆଖିରି ହୁଲାଙ୍ଗରେ ଆଡୋଃ ଜୀଉ ବିରିଦିୟା।
\v 40 ଚିୟାଃଚି ଇଙ୍ଗଆଃ ଆପୁଆଃ ସାନାଙ୍ଗ ନେୟା ତାନ ଚି ଅକଏ ହୋନ କେ ନେଲିୟାଏ, ହାର ଇନିଜାଃ ରେ ବିଶ୍ଵାସୟାଏ, ଇନିଃ ଜାନାୱ ଜୀଦାନ ନାମେୟାଏ, ହାର ଇନିଃ କେ ଆଖିରି ଦିନରେ ଆଡୋଃ ଜୀଉ ବିରିଡିୟାଇଙ୍ଗ।
\v 41 ଏନାତେ ୟାହୁଦୀକୋ ଇନିଃ କେ କୁରବୁରାଓ ନାକୋ, ଏନାମେନ୍ତେ ଚି ଇନିଃ କାଜିଲେଦାଏ; ଚି ଅକନ ହୋଲୋଙ୍ଗ ସିର୍ମାଦିଶୁମ ଏତେ ଆଡୁଗୁଲେନା, ଏନା ଇଙ୍ଗ ତାନିଙ୍ଗ୍।
\v 42 ହାର ଇନକୁ କାଜିକେଦାକୋ; ଚିନାଃ ନିଇ ଯୁସାବଆଃ ହୋନ ୟୀଶୁ ନାହାଲାଏ, ଅକନିଜାଃ ଏଙ୍ଗା ଆପୁ କିନକେ ଆଲେ ଲେ ସାରିତାନା ? ଏଣ୍ଡେ ନିଃ ଚିନାଃ ମେନ୍ତେ କାଜିତାନାଏ ଚି ଇଙ୍ଗ ସିର୍ମାଦିଶୁମ ଏତେ ଆଡୁଗୁ କାନିଙ୍ଗ।
\v 43 ୟୀଶୁ ଇନକୁ କେ ଉତ୍ତାର ଏମାଃ କୋୱା, ଚି ଆପେ ଆପେଗୀ ଆଲୋପେ କୁରବୁରାଅଃ ଚା।
\v 44 ଜେତାଏ ଇଙ୍ଗଆଃ ଜାପାଃ କାଏ ହିଜୁଃ ଧାଡ଼ିୟା, ଅକସାନତେ ଆପୁ, ଅକନିଃ ଇଙ୍ଗକେ କୁଲକାଦିଙ୍ଗାଏ, ଇନିଃ କେ କାଏ ଥାଉଜିଯାଏ; ହାର ଇଙ୍ଗ ଇନିଃ କେ ଆଖିରି ଦିନ ରେ ଆଡୋଃ ଜୀଉ ବିରିଦୀୟାଇଙ୍ଗ।
\v 45 ନାବୀ କୋୱା ଅନଲ ରେ ନେୟା ଅଲ କାନା ଏନ ସବେନକୋ ପାରମେଶ୍ଵର ପାଡ଼େତେ କ ଶିଖାଅ ଲେନକୋ ତାଇନାକୋ। ଅକନ କୋ ଆପୁତେ କୋ ଆୟୁମ କେଦା ହାର ଶିଖାଅ କାନା, ଇନିଃ ଇଙ୍ଗତାଃ ହିଜୁଃ ଆଏ।
\v 46 ନେୟା କାହା, ଚି ଜାହାଁଏ ଆପୁ କେ ନେଲ କାଇଯାଏ, ମେନଦୋ ଅକଏ ପାରମେଶ୍ଵର ପଡ଼େତେ ତାନିଃ, ଇନିଃ ଗି ଆପୁ କେ ନେଲ କାଇଯାଏ।
\v 47 ଇଙ୍ଗ ଆପେ କେ ସାର୍ତି-ସାର୍ତି କାଜିତାନିଙ୍ଗ, ଅକଏ ବିଶ୍ଵାସ ରିକାତାନାଏ, ଇନିଜାଃ ଗି ଜାନାୱ ଜୀଦାନ ତାନାଃ।
\v 48 ଜୀଦାନ ରାଃ ହୋଲୋଙ୍ଗ ଇଙ୍ଗ ତାନିଙ୍ଗ୍।
\v 49 ଆପେୟାଃ ଆପୁ-ତାତା କୋ ଟୋନାଙ୍ଗ ରେ ମାନ୍ନା ଜୋମ କେଦାକୋ ହାର ଗୋଏଃ ଜାନାକୋ।
\v 50 ନେୟା ଏନ ହୋଲୋଙ୍ଗ ତାନାଃ ଅକନାଃ ସିର୍ମାଦିଶୁମ ଏତେ ଆଡୁଗୁତାନା ଚି ହଡ଼ ଏନାଏତେ ଜୋମେୟାଏ ହାର କାଏ ଗୋଜୋଗା।
\v 51 ଜୀଦାନ ରାଃ ହୋଲୋଙ୍ଗ ଅକନାଃ ଚି ସିର୍ମାଦିଶୁମ ଏତେ ଆଡୁଗୁକାନା ଏନା ଇଙ୍ଗ ତାନିଙ୍ଗ୍। ଆଗାର ଅକଏ ନେ ହୋଲୋଙ୍ଗ ଏତେ ଜୋମେୟାଏ, ଏଣ୍ଡେ ଯାନାଓ ଜିନିଦାଏ ତାଇନାଏ ହାର ଅକନ ହୋଲୋଙ୍ଗ ଇଙ୍ଗ ଅତେଦିଶୁମ ରାଃ ଜୀଦାନ ଲାଗିନତେ ଏମେୟାଇଙ୍ଗ ଏନା ଇଙ୍ଗଆଃ ମାସ ତାନାଃ।
\v 52 ନେୟାରେ ୟାହୁଦୀକୋ ନେୟା କାଜିକେତେ ଆକୋ ଥାଲାରେ ଯୁକ୍ତିତର୍କ କେଦାକୋ, ଚି ନେ ହଡ଼ ଚିଲକା ଆବୁ କେ ଆଜାଃ ମାସ ଜୋମ ଲାଗିନତେ ଏମଧାଡ଼ିୟାଏ ?
\v 53 ୟୀଶୁ ଇନକୁ କେ କାଜିକେଦାଏ, ଇଙ୍ଗ ଆପେକେ ସାର୍ତି-ସାର୍ତି କାଜିତାନିଙ୍ଗ ଅକ ହୁଲାଙ୍ଗ ସାନ ଆପେ ମାନୱା ରାଃ ହୋନ ଆଃ ମାସ କାପେ ଜୋମେୟା ହାର ଆଜାଃ ମାୟୋମ କାପେ ନୁଏୟା, ଆପେ ରେ ଜୀଦାନ ବାନୋଗା।
\v 54 ଅକଏ ଇଙ୍ଗଆଃ ମାସ ଜୋମେୟାଏ, ହାର ଇଙ୍ଗଆଃ ମାୟୋମ ନୁଏଯାଏ, ଜାନାୱ ଜୀଦାନ ଇନିଜାଃ ଗି ତାନାଃ, ହାର ଇଙ୍ଗ ଆଖିରି ଦିନ ରେ ଆଡୋଃ ଇନିଃ କେ ଜୀଉ ବିରିଦିୟାଇଙ୍ଗ।
\v 55 ଚିୟାଃଚି ଇଙ୍ଗଆଃ ମାସ ସାର୍ତି ରାଃ ଜୋମେୟାଃ ଜିନିଷ ତାନାଃ ହାର ଇଙ୍ଗଆଃ ମାୟୋମ ସାର୍ତି ରାଃ ନୁଏତେୟା ଜିନିଷ ତାନାଃ।
\v 56 ଅକଏ ଇଙ୍ଗଆଃ ମାସ ଜୋମେୟାଏ ହାର ମାୟୋମ ନୁଏୟାଏ, ଇନିଃ ଇଙ୍ଗଆଃ ରେ ବାଇତାଇନୋଗାଏ, ହାର ଇଙ୍ଗ ଇନିଃ ରେ।
\v 57 ଚିଲକା ଜିଦତାନ୍ ଆପୁ ଇଙ୍ଗକେ କୁଲକାଦୀଙ୍ଗାଏ ହାର ଇଙ୍ଗ ଆପୁ ଚାଲତେ ଜିହୀଦ ମେନାଇଙ୍ଗୟା ଏନଲେକାଗି ଇନିଃ ହ ଅକଏ ଇଙ୍ଗକେ ଯୋମିଙ୍ଗୟାଏ ଇଙ୍ଗଆଃ ଚାଲତେ ଜିହୀଦ ତାଇନୋଗାଏ।
\v 58 ଅକନ ହୋଲୋଙ୍ଗ ସିର୍ମାଦିଶୁମ ଏତେ ଆଡୁଗୁ କାନା ନେୟା ତାନାଃ, ଆପୁ-ତାତା କୋ ଲେକା କାହା ଚି ଜୋମ କେଦାକୋ, ହାର ଗୋଏଃ ଯାନାକୋ: ଅକଏ ନେ ହୋଲୋଙ୍ଗ ଜୋମେୟାଏ, ଇନିଃ ଯାନାଓ ଜିହୀଦ ତାଇନୋଗାଏ।
\v 59 ନେ କାଜି ଇନିଃ କାଫାରନାହୁମ ରାଃ ମିୟାଃ ଆରାଧାନାଲାୟ ରେ ଉପଦେଶ ତାନ ସାମାୟରେ କାଜିକେଦାଏ।
\v 60 ଏନାମେନ୍ତେ ଇନିଜାଃ ଚେଲାକୋଏତେ ବାହୁତ କୋ ନେୟା ଆୟୁମ କେତେ କାଜିକେଦାକୋ, ଚି ନେ ବାକାଣ କାଠିନ ତାନାଃ। ନେୟା ଅକଏ ଆୟୁମ ଧାଡ଼ିୟାଏ ?
\v 61 ୟୀଶୁ ନେୟା ଆଜାଃ ମୋନ ରେ ସାରିକେତେ ଚି ଇଙ୍ଗଆଃ ଚେଲାକୋ ଆକୋ-ଆକୋ ନେ କାଜିରେ କୁଡ଼କୁଡ଼ଅତାନାକୋ, ଇନକୁ କେ କୁଲି କେଦାଏ, ଚିନାଃ ନେ କାଜିଏତେ ଆପେକେ ଠୋକାର ନାମୋ ତାନା
\v 62 ଆଡୋଃ ଆଗାର ଆପେ ମାନୱା ରାଃ ହୋନ କେଅକତାଃ ଇନିଃ ଶୀଦା ତାଇକେନାଏ, ହେନ୍ତାଃ ଚେତାଙ୍ଗ୍ ସେନୋଃ ତାନ ନେଲିୟାପେ, ଏଣ୍ଡେ ଚିନାଃ ହୋବାଅୱା ?
\v 63 ଆତ୍ମା ଦ ଜୀଦାନ ଏହେମ ନିଃ ତାନିଃ, ହଡ଼ୋମୋ ଏତେ ଜାହାନ ଲାଭ ବାନୋଗା: ଅକନ ବାକାଣ ଇଙ୍ଗ ଆପେକେ କାଜିକେଦାଇଙ୍ଗ ଏନା ଆତ୍ମା ତାନାଃ, ହାର ଜୀଦାନ ହ ତାନାଃ।
\v 64 ମେନଦୋ ଆପେକୋଏତେ ଚିମନାଙ୍ଗ କୋ ମେନାକୋଆ ଅକଏ କାକୋ ବିଶ୍ଵାଷେୟା: ଚିୟାଃଚି ୟୀଶୁ ଦ ଶିଦାଏତେ ଗି ସାରିତାଇକେନାଏ ଚି ଅକଏ କାକୋ ବିଶ୍ଵାସ ରିକାୟା, ଇନକୁ ଅକଏ ତାଙ୍କୁ ହାର ଅକଏ ଇଙ୍ଗକେ ସାବିଙ୍ଗଆଏ।
\v 65 ଆଡୋଃ ଇନିଃ କାଜିକେଦାଏ, ଏନାମେନ୍ତେ ଇଙ୍ଗ ଆପେକେ କାଜିଲେଦାଇଙ୍ଗ ଚି ଯେ ହୁଲାଙ୍ଗ ସାନ ଆପୁ ଏତେ ନେ ବାରଦାନ କା ଏମୋଗା ଏନ ହୁଲାଙ୍ଗ ସାନ ଇନିଃ ଇଙ୍ଗଆଃ ତାଃ କାଏ ହିଜୁଃ ଧାଡ଼ିୟା।
\v 66 ଏନାଏତେ ଇନିଜାଃ ଚେଲାକୋଏତେ ବାହୁତ କୋ ତାୟୋମ ରୁଆଡ଼ ଜାନାକୋ ଆଡୋଃ ଏନା ତାୟୋମତେ ଇନିଃ ଲୋଃ କାକୋ ସେସେନ ନା।
\v 67 ଏନ୍ତେ ୟୀଶୁ ଏନ ବାରା ଝାନ କୋକେ କାଜିକେଦାଏ, ଚିନାଃ ଆପେ ହ ଗି ସେନୋଃ ସାନାଙ୍ଗ ତାନାପେ ?
\v 68 ସିମୋନ ପାତରାସ ଇନିଃ କେ ଉତ୍ତାର କିଜାଏ, ଚି ହେ ପ୍ରାଭୁ ଆଲେ ଅକଏ ତାଃ ସେନୋ ଗାଲେ ? ଜାନାୱ ଜୀଦାନ ରାଃ ବାକାଣ ଦ ଆମ ତାଃ ଗି ମେନାଃ।
\v 69 ହାର ଆଲେଲେ ବିଶ୍ଵାସ କେଦା, ହାର ସାରିକେଦାଲେ, ଚି ପାରମେଶ୍ଵର ରାଃ ପାବିତାର ହଡ଼ ଆମ ଗି ତାନମେ
\v 70 ୟୀଶୁ ଇନକୁ କେ ଉତ୍ତାର ଏମାଃ କୁଆଏ, ଚିନାଃ ଇଙ୍ଗ ଆପେ ବାରା ଝାନ କୋକେ କାଇଙ୍ଗ ଶାଲା କାଃ ପେୟା ? ଏଣ୍ଡେ ହ ଆପେଏତେ ମିହଡ଼ ବ୍ୟକ୍ତି ଶାଏତାନ ତାନିଃ।
\v 71 ନେୟା ଇନିଃ ସିମୋନ ଇସ୍କାରିୟୋତୀ ରାଃ ହୋନ ୟାହୁଦା ବିଶାୟ ରେ କାଜିକେଦାଏ, ଚିୟାଃଚି ନିଃ ଗି ଏନ ବାରା ଝାନ କୋଏତେ ତାଇକେନାଏ, ଇନିଃ କେ ସାସାବେ ନିଃ ତାଇକେନାଏ।
\c 7
\p
\v 1 ନେୟା ତାୟମତେ ୟୀଶୁ ଗଲିଲ ରେ ହୋନର୍ ତାଇ କେନାଏ। ଚିୟାଃଚି ୟାହୁଦୀକ, ୟୀଶୁକେ ଗଜେଃ ନାମ ତାଇ କେନାକୋ, ଏନାମେନ୍ତେ ୟାହୁଦୀୟାରେ କାଏ ହନର୍ କେଦାଏ।
\v 2 ୟାହୁଦୀ କୋୱାଃ ଝାମ୍ଡ଼ା ରାଃ ପାରାବ ନାଡ଼େଏ ତାଇ କେନା।
\v 3 ଏନାମେନ୍ତେ ଆଜାଃ ହାଗାକ କାଜିକିଜା " ୟାହୁଦୀୟା ସେନ୍ ମେ ଆଡୋଃ ହେନତା କାମିମେ ଅକନାଃ ଏଣ୍ଡେ ଆମାଃ ଚେଲାକୋ ହ ନେଲେୟା।
\v 4 ଉକୁକେତେ ତାଇନରେ ଯାହାଁଏ କାଏ ପ୍ରାସିଦ୍ଧଗାଏ, ସବେନ୍ କୋୱାଃ ଥାଲାରେ କାମିମ୍।
\v 5 ଆଜାଃ ହାଗାକୋ ହ ୟୀଶୁକେ କାକୋ ବିଶ୍ଵାସ୍ଇ ତାଇନା
\v 6 ଏଣ୍ଡେ ୟୀଶୁ କାଜିକେଦାଏ " ଇଙ୍ଗଆଃ ସମୟ କା ହୁଜୁକାନା ଆପେତାଃ ସମୟ ମେନାଃ।
\v 7 ଅତେଦିଶୁମ ଆପେକେ କାଏ ହିଲାଙ୍ଗ ୟାଏ, ମେନଦୋ ଇଙ୍ଗକେ ହିଲାଙ୍ଗୟାଏ ଚିୟାଃଚି ଆକୱା ଦୁଷ୍ଟକାମି କେ କାଜି କୋୱାଇଙ୍ଗ।
\v 8 ଆପେ ନେ ପାରାବ୍ ରେ ସେନେପେ ଇଙ୍ଗ କାଇଙ୍ଗ ସେନା ଇଙ୍ଗଆଃ ସମୟ କା ହିଜୁଃ କାନା
\v 9 ନେୟା କାଜିକେତେ ଗାଲୀଲରେ ଗି ତାଇ ଜାନାଏ। (ଝୋପ୍ଡ଼ିରାଃ ପାରାବ୍ ରେ ୟୀଶୁ)
\v 10 ମେନଦୋ ଆଜାଃ ହାଗାକ ସେନଯାନ ତାୟମ୍ ତେ ଉକୁ କେତେ ସେନଯାନଏ।
\v 11 ଏନ୍ତେ ୟାହୁଦୀକ ଦାଣାଇତାନା ଚି "ୟୀଶୁ କତାଃ ରିଆ" ?
\v 12 ହଡ଼କଆ ଥାଲାରେ ନେ ବାକାଣ୍ଡ ଆୟୁମଜାନା ଚି "ୟୀଶୁ ବେଶ୍ ହଡ଼ ତାନିଃ କୁଛ କ କାଜିକିଜା କାହା ୟୀଶୁ ଭାରମାଅ ନିଃ ତାନିଃ।
\v 13 ଏଣ୍ଡେ ହ ଗି ୟାହୁଦୀ କୋୱାଃ ବରତେ ଜାହାଁଏ ମଚା ବେଶତେ କାଏ ଖଲାଅ କେଦା। (ପାରାବ୍ ରେ ୟୀଶୁଆଃ ଉପଦେଶ)
\v 14 ଚିମ୍ତା ପାରାବ୍ ରା ଆଧା ସିଙ୍ଗି ବିତାଅଜାନା, ୟୀଶୁ ମାନ୍ଦିରରେ ଉପଦେଶ ସୁରୁକେଦାଏ।
\v 15 ଏନ୍ତେ ୟାହୁଦୀକ ଛାକାଅକେନ କାଜିତାନାକୋ " ନିଃ ବେଗାର୍ ପାଡ଼ାଅ କେତେ କିଲକା ବିଦ୍ୟା ସାରିକେଦାଏ ?
\v 16 ୟୀଶୁ କାଜିକେଦାଏ " ଇଙ୍ଗଆଃ ଉପଦେଶ ଇଙ୍ଗଆଃ ନାହାଲା ମେନଦୋ ଇଙ୍ଗକେ କୁଲିନିଜାଃ ତାନା।
\v 17 ଅକଏ ନେ ଉପଦେଶକେ ଗ୍ରାହନ୍ ୟାଏ ହିନିଃ ସାରିକେୟାଏ ଚି ନେୟା ପାରମେଶ୍ଵର୍ ପାଡ଼ତେ ଚି ଇଙ୍ଗଆଃ ପାଡ଼ତେ କାଜି ତାନିଙ୍ଗ।
\v 18 ଅକଏ ଆଜାଃ ପାଡ଼ତେ କାଜିୟାଏ ହିନିଃ ଆୟାଃ ନୁତୁମ ରିକାଏ ମେନଦୋ ଆୟାଃ କୁଲିନିଆଃ ନୁତୁମ ହବାଅଚା ସାନାଙ୍ଗ ରେ ହିନିଃ ସାଚ୍ଚା ତାନିଃ ଆଡୋଃ ଆଧାର୍ମୀ ନାହାଲାଏ।
\v 19 ଚିନାଃ ମୁଶା ଆଇନ କାଏ ଏମକାଦାଏ ? ଏଣ୍ଡେ ହ ଆପେ ଆଇନ ରେ କାପେ ସେନେୟା ? ଇଙ୍ଗକେ ଚିନାଃ ମେନ୍ତେ ଗୋଏଃ ସାନାଙ୍ଗ ତାନାପେ ?
\v 20 ହଡ଼ୋକୋ କାଜିକେଦାକୋ " ଆମାଃ ରେ ଦୁଷ୍ଟାତ୍ମା ମେନିଜା। ଆମକେ ଅକଏ ଗୋଏଃ ସାନାଙ୍ଗ ତାନାଏ ?
\v 21 ୟୀଶୁ କାଜିକେଃ କୁଆଏ " ଇଙ୍ଗଆଃ ମିଆଃ କାମିରେ ଆଶ୍ଚର୍ଜ୍ୟପେ ହବାଅ ତାନା।
\v 22 ଏନା ମେନ୍ତେ ମୁଶା ଖାତନାରାଃ ଆନାଚୁ ଉଦୁବ କାଦାଏ (ନେୟା ନାହାଲା ଚି ନେୟା ମୁଶା ପାଡ଼ତେ ମେନଦୋ ପୁରଖାତେ ଚାଲାୱାକାନା) ଆଡୋଃ ଆପେ ବିଶ୍ରାମ ଦିନ ରେ ହଡ଼ଆଃ ଖାତନା ପେ ରିକାୟା।
\v 23 ବିଶ୍ରାମ ଦିନ ରେ ହୁଲାଙ୍ଗ ହଡ଼ଆଃ ଖାତନା ପେ ରିକାୟା। ତାକି ମୁଶା ରାଃ ଆଇନ କା ଠଏଜ ଚା, ଏଣ୍ଡେ ଇଙ୍ଗଆଃ ଚେତାଙ୍ଗରେ ଚିନାଃ ଲାଇନ୍ ଖିସ୍ ପେ ଦହୟା ଚି ଇଙ୍ଗ ମିଆଃ ହଡ଼ କେ ବିଶ୍ରାମବାର ହୁଲାଙ୍ଗ ଚାଙ୍ଗା କିଜାଏ।
\v 24 ମେଏମୁହାଡ଼ ନେଲକେତେ ଆଲୋପେ ବିଚାର ରିକାୟା ମେନଦୋ ଠିକ-ଠିକ ବିଚାର ପେ। (ଚିନାଃ ୟୀଶୁଗୀ ମାସୀହ ତାନିଃ) ?
\v 25 ଏନ୍ତେ ଯିରୁସାଲୀମ ବାସୀରେନ କୁଛ କ କାଜିକେଦା ଚିନାଃ ନିଃ ହେନ ହଡ଼ଦ ନାହାଲାଏ ଅକଏ କେ କ ଗଗୟ ନାମ ତାନା ?
\v 26 ମେନଦୋ ହିନିଃ ସବେନ କୋୱାଃ ନେପେଲ ତେ ବାକାଣ ତାନାଏ ଆଡୋଃ ଯାହାଁଏ ଜାହାନାଃ କାକୋ କାଜି ତାନା। ଚିନାଃ ମୁଖିୟା କ ସାତେ ସାରିକିଜାକ ଚି ନିଇଃ ଗି ମାସୀହ ତନିଃ ?
\v 27 ନିଇଃ କେ ଦ କତାଃ ରେନ ତାନିଃ ଆଲେ ସାରିଆଲେ, ମେନଦୋ ମାସୀହ ହିଜୁଃ ରେ ଯାହାଁଏ କାକୋ ସାରିଆ ଚି କତାଃ ରେନ ତାନିଃ।
\v 28 ଏନ୍ତେ ୟୀଶୁ ମାନ୍ଦିର ରେ କିରଲାୱ ଉପଦେଶ ଏମକେଦାଏ " ଆପେ ଇଙ୍ଗକେ କତାଃ ରେନ ତାନିଙ୍ଗ୍ ସାରିୟାପେ ମେନଦୋ, ଇଙ୍ଗ ଇଙ୍ଗାଃ ତାଃତେ କାଇଙ୍ଗ ହିଜୁଃ, ମେନଦୋ ଇଙ୍ଗକେ କୁଲି ନିଃ ସାଚ୍ଚା ତାନିଃ, ହିନିଃ କେ ଆପେ କାପେ ସାରିୟା।
\v 29 ଇଙ୍ଗ ଆୟୀ କେ ସାରିୟାଇଙ୍ଗ ଚିୟାଃଚି ଇଙ୍ଗ ଆଜାଃ ପାଡ଼ତେ ତାନିଙ୍ଗ ଆଡୋଃ ଇଙ୍ଗକେ ଆଏଃ କୁଲି କାଦିଆଏ।
\v 30 ଏନ୍ତେ ଦ ୟୀଶୁକେ ସାବେ ନାଙ୍ଗ ସାନାଙ୍ଗ କେଦାକୋ, ଏଣ୍ଡେ ହ ଜାହାଁଏ ହ କାକୋ ସାବ କିଜା ଚିୟାଃଚି ଆୟାଃ ସାମାୟ କା ହୁଜୁଃ କାନ ତାଇକେନା।
\v 31 ଏଣ୍ଡେ ହ ଭିଡ଼ ହେତେ ବାହୁତ୍ ହଡ଼ କ ୟୀଶୁକେ ବିଶ୍ଵାସ କିଜା, ଆଡୋଃ କାଜିକେଦାକୋ ଚି " ମାସୀହ ଯାହୁଲାଙ୍ଗ ହିଜୁଗାଏ ନିଃ ତେ ଥିମ୍ବା ଆଶ୍ଚର୍ଯ୍ୟ ଦେଖାଅ ୟାଏ। (ୟୀଶୁ କେ ସାବେ ନାଙ୍ଗ କୋଷିସ)
\v 32 ଫାରିସୀ କ ହଡ଼ୋ କୋୱାଃ ମାଡ଼ି ମିଡ଼ି କାଜି କେ ଆୟୁମ କେଦାକୋ ଆଡୋଃ ୟୀଶୁକେ ସାବିନାଙ୍ଗ ପ୍ରାଧାନ ୟାଜାକକୋ ଆଡୋଃ ଆକ ସିପାହି କ କୁଲକିଜା।
\v 33 ଏନ୍ତେ ୟୀଶୁ କାଜିକେଦାଏ " ଇଙ୍ଗ ହୁଡ଼ିଙ୍ଗ ସାମାୟ ଲାଗିନ୍ ତେ ଆପେଲ ମେନାଇଙ୍ଗୟା, ଇଙ୍ଗ ଇଙ୍ଗଆଃ କୁଲିନିଃ ତା ସେନୋଃ କୋୱାଇଙ୍ଗ।
\v 34 ଆପେ ଇଙ୍ଗକେ ଦାଣାୟା, ମେନଦୋ କାପେ ନାମିଙ୍ଗୟା ଆଡୋଃ ଇଙ୍ଗ କତାଃ ମେନାଇଙ୍ଗୟା ଆପେ କାପେ ହିଜୁଃ ଧାଡ଼ିୟା।
\v 35 ଏନ୍ତେ ତେ ୟାହୁଦୀକ ଆକଆକ କାଜିଜାନାକୋ " ନିଃ କତାଃ ସେନଗାଏ ଯେ ଆବୁ କାବୁ ନାମିୟା ? ଚିନାଃ ନିଃ ୟୁନାନୀ ହଡ଼କତାଃ ଦ କାଏ ସେନତାନାଏ ? ଅକତାଃ ହଡ଼କ ଛିତିଛାନ ମେନାକଆ, ଆଡୋଃ ଇନକୁ କେ ଉପଦେଶ ଏମେୟାଏ।
\v 36 ନେୟା ଚିକାନ୍ ବାକାଣ କାଜିକେଦାଏ ଚି ଆପେ କାପେ ନାମିଙ୍ଗୟା, ଦାଣାଏ ରେହ, ଆଡୋଃ କତାଃ ରେ ଇଙ୍ଗ ମେନାଇଙ୍ଗୟା ଆପେ କାପେ ହିଜୁଃ ଧାଡ଼ିୟା।
\v 37 ପାରାବ ରା ଆଖରି ମୁଖ୍ୟା ହୁଲାଙ୍ଗ, ୟୀଶୁ ତିଙ୍ଗୁ କେନ୍ କିରଲାୱ କେତେ କାଜିକେଦାଏ " ଅକଏ ତେତାଙ୍ଗ୍ ତନକ ଇଙ୍ଗଆଃ ତା ହିଜୁଃ ପେ ଆଡୋଃ ନୁଏ ପେ।
\v 38 ଅକଏ ବିଶ୍ଵାସ ୟାଏ ଯେଲେକା ପାବିତାର ପୁଥି ରେ ମେନାଃ "ଇନକୁୱାଃ ହୃଦୟତେ ଜିନିଦ୍ ଦାଆ ଅଡୋଙ୍ଗଗା।
\v 39 ନେ ବାଚାନ୍ ରେ ୟୀଶୁ ପାବିତାର ଆତ୍ମା ବିଷାୟ ରେ କାଜିକେଦାଏ ଅକନାଃ ବିଶ୍ଵାସ ରିକା ହଡ଼ କ ନାମେ ଲାଇ ତାଇକେନା କ, ଚିୟାଃଚି ନାଆ ସାନ୍ କା ଆଡ଼ଗୁ ଲେନା, ଚିୟାଃଚି ୟୀଶୁ ମାନାରାଙ୍ଗ ରେ କାଏ ସେଟେର ଲେନାଏ।
\v 40 ଏଣ୍ଡେ ଭିଡ଼ ୟେତେ ଅକଏ-ଅକଏ ନେ କାଜି ଅଯୟୁମ କେତେ କାଜିକେଦାକୋ " ସାର୍ତି ଗି ନିଃ ହେନ ଭାବିଷ୍ୟବାକ୍ତା ତାନିଃ।
\v 41 ଏଟାଃ କ କାଜିକେଦା ନିଃ ମାସୀହ ତାନିଃ ମେନଦୋ କୁଛ କ କାଜି କେଦା ଚିନାଃ ଲାଇ ? ଚିନାଃ ମାସୀହ ଗାଲୀଲତେ ହିଜୁଗାଏଯ ?
\v 42 ଚିନାଃ ପାବିତାର ପୁଥି ରେ କ ଅଲାକାନା ଚି ମାସୀହ ଦାଉଦ ବାଂଶ ଏତେ ଆଡୋଃ ବେଇତୁଲହମ ହାତୁ ତେ ହିଜୁଗାଏ ?
\v 43 ନେୟାମେନ୍ତେ ହଡ଼ୋ କୋୱାଃ ଫୁଟ ପାଡ଼ାଅ ଯାନା।
\v 44 ୟୀଶୁକେ ସାବିନାଙ୍ଗ ଇନକୁଏତେ କୁଛ କ ସାନାଙ୍ଗ ତାଇକେନା ମେନଦୋ ଜାହାଁଏ କାକୋ ସାବ୍ କିଜା। (ୟାହୁଦୀ ଆଗୁୱା କୱା ଅବିଶ୍ଵାସ୍)
\v 45 ଏନ୍ତେ ସିପାହୀ କ ପ୍ରାଧାନ ୟାଜାକକୋ ଆଡୋଃ ଫାରିସୀ କ ତାଃ ସେନ ରୁଆ ଡ଼ ଜାନାକୋ, ଇନକୁ ହିନ୍ କୁ କେ କାଜିକେଦାକୋ " ଚିନାଃ ମେନ୍ତେ ହିନିଃ କେ କାପେ ସାବିକିଜା ?
\v 46 ସିପାହୀକୋ କାଜି କେଦା " ଯାହାଁଏ ହ ନେକା ବାକାଣ କାକୋ କାଜି କାଦା,
\v 47 ଫାରିସୀ କୋ ଇନକୁ କେ କାଜିକେଦା ଆପେ ହଁ ଭାରମାଅ ଯାନାପେ ?
\v 48 ଚିନାଃ ମୁଖ୍ୟା ହଡ଼ କୋତେ ଚାହେଦ ଫାରିସୀ କୋତେ ଜାହାଁଏ ହ ଆଇଃ କେ ବିଶ୍ଵାସ କିଜାକୋ
\v 49 ମେନଦୋ ନେ ହୋଡ଼କୋ ଆଇନ କାକୋ ସାରିୟା, ସାର୍ପାଅ କାନାକୋ।
\v 50 ନିକୁଦିମୁସ୍ ଯେ ସୀଦା ହିଜୁଃ ଲେନ୍ ମେସେ ମିହୁଡ଼ ତାଇକେନାଏ କାଜିକେଦାଏ।
\v 51 ଚିନାଃ ଆବୁୱାଃ ଆଇନ ଜାହାନ ହୋଡ଼ କେ ଚିମିନ ସାନ ଶିଦା ଇନିଜାଃ ଆୟୁମ କେତେ କାଏ ସାରିଲେୟା ଚି ଇନିଃ ଚିନାଃ ରିକାତାନାଏ; ଦୋଷି କାଏ ବାଇୟେୟାଏ ?
\v 52 ଇନକୁ ହିନିଃ କେ କାଜିକେଦାକୋ ଚିନାଃ ଆମ ହ ଗାଲୀଲ ରେନ ତାନମେ ? ଦାଣା କେତେ ନେଲଲେମ୍ ଗାଲୀଲରେ ଯାହାଁଏ ଭାବିଷ୍ୟବାକ୍ତା କାକୋ ଅଡୋଙ୍ଗଗା।
\v 53 ଏଣ୍ଡେ ତେ ସବେନ୍ କ ଆକଆ-ଆକଆ ଅଡ଼ାଆ ତେ ନିର୍ ଯାନାକ।
\c 8
\p
\v 1 ୟୀଶୁ ଜୈତୁନ ବୁରୁ ତେ ସେନୋଃ ନାଏ।
\v 2 ହାର ସେତାଃ ପାଡ଼ ଆଡୋଃ ମାନ୍ଦିର ରେ ହିଜୁଃ ନାଏ, ଆଡୋଃ ସବେନ ହଡ଼ୋକୋ ଇନିଜାଃ ନାଡ଼େଏ ହିଜୁଃ ଯାନାକୋ; ହାର ଇନିଃ ଦୁବ କେତେ ଇନକୁକେ ଉପଦେଶ ଏମାଃକୁୱାଏ।
\v 3 ଏନ୍ତେ ଶାସ୍ତ୍ରୀକୋ ଆଡୋଃ ଫାରିସୀକୋ ମିୟାଃ କୁଡ଼ି କେ ଆଉ କିଜାକୋ, ଅକନିଃ ବ୍ୟବିଚାର ରେ ସାବାକାଣ ତାଇକେନାଏ, ଆଡୋଃ ଇନିଃ କେ ଥାଲାରେ ତିଙ୍ଗୁକେତେ ୟୀଶୁକେ କାଜିକିଜାକୋ।
\v 4 ହେ ଗୁରୁ ନେ କୁଡ଼ି ବ୍ୟବିଚାରରିକାତାନ ଲୋଃ ସାବାକାଣାଏ।
\v 5 ଆଇନ ରେ ମୁଶା ଆଲେକେ ଆନାଚୁ ଏମକାଦାଏ ଚି ନେଲେକା କୁଡ଼ିକୋକେ ଦିରିଥେରକୋ ଚାହି: ଏଣ୍ଡେ ଆମ ନେ କୁଡ଼ି ବିଷାୟ ରେ ଚିନାଃ କାଜିତାନାମ ?
\v 6 ଇନକୁ ଇନିଃ କେ ପାରଖାଅ ଲାଗିନ ନେ କାଜି କାଜିକେଦାକୋ ଏନାତେ ଇନିଃ ରେ ଦୋଷ ଲାଗାଅ ଲାଗିନ କାଜି କୋ ନାମେୟା, ମେନଦୋ ୟୀଶୁ କବଃ କେତେ ସାରଶାରତେ ଅତେରେ ଅହଲ ଲାଗାଅନାଏ।
\v 7 ଚିମ୍ତା ଇନକୁ ଇନିଃ କେ କୁଲିତାନ ଲୋ କୁଲିକିଜାକୋ, ଏଣ୍ଡେ ଇନିଃ ସିଧା କେତେ ଇନକୁ କେ କାଜିକେଦାଏ, ଚି ଆପେ ଏତେ ଅକଏ ନିଷ୍ପାପ ମେନିଯା, ଇନିଃ ଶିଦା ନିଃକେ ଦିରିଥେର ଚାଏ।
\v 8 ହାର ଆଡୋଃ କବଃ କେତେ ଅତେରେ ସାରଶାରତେ ଅହଲ ଲାଗାଅନାଏ।
\v 9 ମେନଦୋ ନେୟା ଆୟୁମ କେତେ ମାରାଙ୍ଗେତେ ହୁପୁଡିଙ୍ଗ ସାନ ମିୟାଃ-ମିୟାଃ କେତେ ଅଡୋଙ୍ଗଜାନାକୋ, ଆଡୋଃ ୟୀଶୁ ଏସ୍କାର ତାଇଜାନାଏ, ହାର କୁଡ଼ି ହେନ୍ତାଃ ଗି ଥାଲାରେ ତିଙ୍ଗୁ ତାଇଜାନାଏ।
\v 10 ୟୀଶୁ ସିଧା କେତେ ଇନିଃ କେ କାଜିକେଦାଏ, ହେ କୁଡ଼ି, ଇନକୁ କୋତାଃ ସେନ ଯାନାକୋ ? ଚିନାଃ ଅକଏ ଆମକେ ଦାଣ୍ଡ ରାଃ ଆନାଚୁ କାକୋ ଏମକେଦା।
\v 11 ଇନିଃ କାଜିକେଦାଏ, ହେ ପ୍ରାଭୁ, ଅକଏ କାହା, ୟୀଶୁ କାଜିକେଦାଏ, ଇଙ୍ଗ ହ ଆମକେ ଦାଣ୍ଡ ରାଃ ଆନାଚୁ କାଇଙ୍ଗ ଏମାମେତାନା; ଜୁ, ଆଡୋଃ ଆଲୋମ ପାପ ୟା।
\v 12 ଏନ୍ତେ ୟୀଶୁ ଆଡୋଃ ହଡ଼ୋକୋକେ କାଜିକେଦାଏ, ଇଙ୍ଗ ଅତେଦିଶୁମ ରାଃ ମାସ୍କାଲ ତାନିଙ୍ଗ୍; ଅକଏ ଇଙ୍ଗଆଃ ଦୟା ହିଜୁଃଆଏ, ଇନିଃ ନୁବାଃ ରେ କାଏ ସେନେୟାଏ, ମେନଦୋ ଜୀଦାନ ରାଃ ମାସ୍କାଲ ନାମେୟାଏ।
\v 13 ଫାରିସୀକୋ ଇନିଃ କେ କାଜିକିଜାକୋ; ଆମ ଆମାଃ ଗୋୱା ଆମ ଏମେୟାମ; ଆମାଃ ଗୋୱା ସାର୍ତି ନାହାଲା।
\v 14 ୟୀଶୁ ଇନକୁ କେ ଉତ୍ତାର ଏମକେଦାଏ, ଚି ଆଗାର ଇଙ୍ଗ ଇଙ୍ଗଆଃ ଗୋୱା ଇଙ୍ଗ ଏମତାନିଙ୍ଗ, ଏଣ୍ଡେ ହ ଇଙ୍ଗଆଃ ଗୋୱା ସାର୍ତି ତାନାଃ, ଚିୟାଃଚି ଇଙ୍ଗ ସାରିୟାଇଙ୍ଗ, ଚି ଇଙ୍ଗ କୋତାଃ ତେ ହିଜୁଃ କାନିଙ୍ଗ ହାର କୋତାଃ ତେ ସେନୋଃ ତାନିଙ୍ଗ୍ ମେନଦୋ ଆପେ କାପେ ସାରିତାନା ଚି ଇଙ୍ଗ କୋତାଃ ତେ ହିଜୁଃ ତାନିଙ୍ଗ୍ ୟାଦ କୋତାଃ ତେ ସେନୋଃ ତାନିଙ୍ଗ୍।
\v 15 ଆପେ ହଡ଼ୋମୋ ଲେକାତେ ବିଚାର ୟାପେ; ଇଙ୍ଗ ଅକେୟାଃ ହ କାଇଙ୍ଗ ବିଚାର ୟା।
\v 16 ହାର ଆଗାର ଇଙ୍ଗ ବିଚାର ରିକାୟାଇଙ୍ଗ, ଏଣ୍ଡେ ଇଙ୍ଗଆଃ ବିଚାର ସାର୍ତି ତାନାଃ; ଚିୟାଃଚି ଇଙ୍ଗ ଏସ୍କାର ବାଙ୍ଗୁଇଙ୍ଗୟା, ମେନଦୋ ଇଙ୍ଗ ମେନାଇଙ୍ଗ, ହାର ଆପୁ ହ ମେନାଇଜା ଆକନିଃ ଇଙ୍ଗକେ କୁଲକାଦିଙ୍ଗାଏ।
\v 17 ଆଡୋଃ ଆପେୟାଃ ଆଇନ ରେ ହ ଅଲାକାନା; ଚି ଦୁଇ ଝାନ ରାଃ ଗୋୱା ମେଶାକେତେ ସାର୍ତି ହୋବାଅଃ ୱା।
\v 18 ପାହିଲା ଇଙ୍ଗ ଇଙ୍ଗଆଃ ଗୋୱା ଏମେୟାଇଙ୍ଗ, ହାର ଦୁସରା ଆପୁ ଇଙ୍ଗଆଃ ଗୋୱା ଏମେୟାଏ ଆକନିଃ ଇଙ୍ଗକେ କୁଲକାଦିଙ୍ଗାଏ।
\v 19 ଇନକୁ ଇନିଃ କେ କାଜିକେଦାକୋ, ଆମାଃ ଆପୁ କୋତାଃ ରେ ମେନାଇଜା ? ୟୀଶୁ ଉତ୍ତାର ଏମ କେଃକୋୱାଏ, ଚି ନାଦ ଆପେ ଇଙ୍ଗକେ ସାରିୟାପେ, ନା ଇଙ୍ଗଆଃ ଆପୁ କେ, ଆଗାର ଇଙ୍ଗକେ ସାରିତେପେ, ଏଣ୍ଡେ ଇଙ୍ଗଆଃ ଆପୁ କେ ହ ଗି ସାରିତେପେ।
\v 20 ନେ କାଜି ଇନିଃ ମାନ୍ଦିର ରେ ଉପଦେଶ ଏମତାନ ଲୋଃ ଭାଣ୍ଡାର ଅଡ଼ାଆ ରେ କାଜିକେଦାଏ; ହାର ଜେତାଏ ଇନିଃ କେ କାକୋ ସାବକିଜା; ଚିୟାଃଚି ଇନିଜାଃ ସାମାୟ ନାଆ ସାନ କା ସେଟେର ଲେନା।
\v 21 ଇନିଃ ଆଡୋଃ ଇନକୁକେ କାଜିକେଦାଏ, ଇଙ୍ଗ ସେନୋଃ ତାନିଙ୍ଗ୍ ହାର ଆପେ ଇଙ୍ଗକେ ଦାଣାଇଙ୍ଗ ୟାପେ ହାର ଆପେୟାଃ ପାପ ରେ ଗୋଜୋଗାପେ: ଅକତାଃ ଇଙ୍ଗ ସେନୋଃ ତାନିଙ୍ଗ୍, ହେନ୍ତାଃ ଆପେ କାପେ ହିଜୁଃ ଧାଡ଼ିୟା।
\v 22 ଏନାତେ ୟାହୁଦୀକୋ କାଜିକେଦାକୋ, ଚିନାଃ ଇନିଃ ଆଇଃ ଆଇଃକେ ଗୋଏଃ କେୟାଏ, ଅକନାଃ କାଜିୟାଏ, ଚିଅକତାଃ ଇଙ୍ଗ ସେନୋଃ ତାନିଙ୍ଗ୍ ହେନ୍ତାଃ ଆପେ କାପେ ହିଜୁଃ ଧାଡ଼ିୟା ?
\v 23 ଇନିଃ ଇନକୁ କେ କାଜିକେଦାଏ, ଆପେ ଲାଥାର ରେନ ତାନପେ, ଇଙ୍ଗ ଚେତାଙ୍ଗ୍ ରେନ ତାନିଙ୍ଗ୍; ଆପେ ଅତେଦିଶୁମ ରେନ ତାନପେ, ଇଙ୍ଗ ଅତେଦିଶୁମ ଏନ ନାହାଲାଇଙ୍ଗ୍।
\v 24 ଏନାମେନ୍ତେ ଇଙ୍ଗ ଆପେକେ କାଜିକେଦାଇଙ୍ଗ, ଚି ଆପେ ଆପେୟାଃ ପାପ ରେ ଗୋଜୋଗାପେ; ଚିୟାଃଚି ଆଗାର ଆପେ କାପେ ବିଶ୍ଵାସେୟା ଚି ଇଙ୍ଗ ଇନିଃ ଗି ତାନିଙ୍ଗ୍, ଏଣ୍ଡେ ଆପେ ଆପେୟାଃ ପାପ ରେ ଗୋଜୋଗାପେ।
\v 25 ଇନକୁ ଇନିଃ କେ କାଜିକେଦାକୋ, ଆମ ଅକଏ ତାନମେ ୟୀଶୁ ଇନକୁ କେ କାଜିକେଦାଏ, ହିନିଃ ଗି ତାନିଙ୍ଗ୍ ଅକନିଃ ସୁରୁଏତେ ଆପେକେ କାଜିପେ ତାନିଙ୍ଗ୍।
\v 26 ଆପେ ବିଷାୟ ରେ ଇଙ୍ଗକେ ବାହୁତ କୁଛ କାଜିରାଃ ଆଡୋଃ ନିର୍ନାୟ ରିକାରାଃ ମେନାଃ ମେନଦୋ ଇଙ୍ଗଆଃ କୁଲନିଃ ସାର୍ତି ତାନିଃ; ହାର ଅକନାଃ ଇଙ୍ଗ ଇନିଃ ତେ ଆୟୁମା କାଦିଙ୍ଗ, ଏନା ଗି ଅତେଦିଶୁମ କେ କାଜିତାନିଙ୍ଗ।
\v 27 ହିନକୁ କାକୋ ବୁଝାଅଜାନା ଚି ଆଲେତେ ଆପୁ ବିଷାୟ ରେ କାଜିତାନାଏ।
\v 28 ଏନ୍ତେ ୟୀଶୁ ଇନକୁ କେ କାଜିକେଦାଏ, ଚି ଚିମତା ଆପେ ମାନୱା ରାଃ ହୋନ କେ ଚେତାଙ୍ଗ୍ ତେ ରାକାବିୟାପେ, ଏଣ୍ଡେ ସାରିୟାପେ ଚି ଇଙ୍ଗ ଇନିଃ ଗି ତାନିଙ୍ଗ୍, ଇଙ୍ଗ ଇଙ୍ଗଆଃ ତେ ଜାହାନାଃ କାଇଙ୍ଗ ରିକାୟା, ମେନଦୋ ଜେଲେକା ଆପୁ ଇଙ୍ଗକେ ଶିଖାଅକାଦିଙ୍ଗାଏ, ଏନଲେକାଗି ନେ କାଜିକୋ କାଜିୟାଇଙ୍ଗ।
\v 29 ଆଡୋଃ ଇଙ୍ଗଆଃ କୁଲନିଃ ଇଙ୍ଗ ଲୋଃ ମେନିଜା; ଇନିଃ ଇଙ୍ଗକେ ଏସ୍କାର କାଏ ବାଗୀକାଦିଙ୍ଗାଏ; ଚିୟାଃଚି ଇଙ୍ଗ ସବେନ ଇମ୍ତା ଏନ କାମି ଗି ରିକାୟାଇଙ୍ଗ, ଅକନାଃ ଏତେ ଇନିଃ ସୁକୁୱାଏ।
\v 30 ୟୀଶୁ ନେ ବାକାଣ କାଜିତାନ ଇମ୍ତା ରେ, ବାହୁତ କୋ ଇନିଜାଃ ରେ ବିଶ୍ୱାସ କିଜାକୋ।
\v 31 ଏନ୍ତେ ୟୀଶୁ ଏନ ୟାହୁଦୀକୋକେ ଅକଏ କୋ ଇନିଃକେ ବିଶ୍ୱାସ ଲିଜାକୋ, କାଜିକେଦାଏ, ଆଗାର ଆପେ ଇଙ୍ଗଆଃ ବାଚାନ ରେ ବାଇତାଇନ ତାଇନୋଃୱାପେ, ଏଣ୍ଡେ ସାର୍ତି ଗି ଇଙ୍ଗଆଃ ଚେଲା ହୋବାୱାପେ।
\v 32 ହାର ସାର୍ତି କେ ସାରିୟାପେ, ଆଡୋଃ ସାର୍ତି ଆପେକେ ସ୍ଵତନ୍ତ୍ର ରିକାୟାଏ।
\v 33 ଇନକୁ ୟୀଶୁ କେ ଉତ୍ତାର ଏମକିଜାକୋ; ଚି ଆଲେଦୋ ଆବ୍ରାହମ ରାଃ ବାଂଶ ହେତେ ତାନଲେ ଆଡୋଃ ଚିଉଲା ହ ଜାହାଁୟାଃ ଦାସୀ କାଲେ ବାଇକାନା; ଏଣ୍ଡେ ଆମ ଚିନାଃ ମେନ୍ତେ କାଜିତାନାମ, ଚି ଆପେ ସ୍ଵତନ୍ତ୍ର ହୋବାକୋଆପେ ?
\v 34 ୟୀଶୁ ଇନକୁ କେ ଉତ୍ତାର ଏମକେଃ କୁଆଏ; ଇଙ୍ଗ ଆପେକେ ସାର୍ତି-ସାର୍ତି କାଜିତାନିଙ୍ଗ ଚି ଅକଏ କ ପାପ ରିକାତାନାକୋ, ଇନିଃ ପାପରାଃ ଦାସୀ ତାନିଃ।
\v 35 ହାର ଦାସୀ ସବେନ ଇମ୍ତା ଅଡ଼ାଆ ରେ କାଏ ତାଇନାଏ; ହୋନ ସବେନ ଇମ୍ତା ତାଇନୋଗାଏ।
\v 36 ଏନାତେ ଆଗାର ହୋନ ଆପେକେ ସ୍ଵତନ୍ତ୍ର ରିକାୟାଏ, ଏଣ୍ଡେ ସାର୍ତି ଗି ଆପେ ସ୍ଵତନ୍ତ୍ର ହୋବାକୋୱାଃ ପେ।
\v 37 ଇଙ୍ଗ ସାରିୟାଇଙ୍ଗ ଚି ଆପେ ଆବ୍ରାହମ ରାଃ ବାଂଶ ତେ ତାନପେ; ଏଣ୍ଡେ ହ ଇଙ୍ଗଆଃ ବାଚାନ ଆପେୟାଃ ହୃଦୟ ରେ ଜାଗା କାଏ ନାମତାନା, ଏନାଲାଗିନ ଆପେ ଇଙ୍ଗକେ ଗୋଗୋଏଃ ସାନାଙ୍ଗ ତାନାପେ
\v 38 ଇଙ୍ଗ ଏନାଗି କାଜିୟାଇଙ୍ଗ, ଅକନାଃ ଇଙ୍ଗଆଃ ଆପୁତାଃ ନେଲ କାଦିଙ୍ଗ; ହାର ଆପେ ଏନାଗି ରିକାକାନ୍ତେୟାପେ ଅକନାଃ ଆପେ ଆପେୟାଃ ଆପୁ ତେ ଆୟୁମ କାଦାପେ।
\v 39 ଇନକୁ ୟୀଶୁ କେ ଉତ୍ତାର ଏମକିଜାକୋ, ଚି ଆଲେୟାଃ ଆପୁ ଦ ଆବ୍ରାହମ ତାନିଃ: ୟୀଶୁ ଇନକୁ କେ କାଜିକେଦାଏ; ଆଗାର ଆପେ ଆବ୍ରାହମ ରାଃ ସାନ୍ତାନ ତାଇନତେପେ, ଏଣ୍ଡେ ଆବ୍ରାହମ ଲେକା କାମି ରିକାତେପେ।
\v 40 ମେନଦୋ ନାଆ ଆପେ ଇଙ୍ଗ ଲେକାନ ହଡ଼ କେ ଗୋଗୋଏଃ ସାନାଙ୍ଗ ତାନାପେ, ଅକଏ ଆପେକେ ସାର୍ତି ବାଚାନ ଉଦୁବ କେଃ ପେୟାଏ ଅକନାଃ ପାରମେଶ୍ଵର ତେ ଆୟୁମ କେଦାଏ, ନେୟା ଦ ଆବ୍ରାହମ କାଏ ରିକା ଲେଦାଏ।
\v 41 ଆପେ ଆପେୟାଃ ଆପୁ ଲେକା କାମି ରିକାତାନାପେ: ଇନକୁ ଇନିଃ କେ କାଜିକେଦାକୋ, ଆଲେ ବ୍ୟବିଚାର ଏତେ କାଲେ ଜନ୍ମ କାନା; ଆଲେୟାଃ ମିୟାଃ ତାନିଃ ମାନେ ପାରମେଶ୍ଵରା
\v 42 ୟୀଶୁ ଇନକୁ କେ କାଜିକେଦାଏ; ଆଗାର ପାରମେଶ୍ଵର ଆପେୟାଃ ଆପୁ ତାଇନତେ, ଏଣ୍ଡେ ଆପେ ଇଙ୍ଗକେ ଦୁଲାଡ଼ତେପେ; ଚିୟାଃଚି ଇଙ୍ଗ ପାରମେଶ୍ଵର ଏତେ ଅଡୋଙ୍ଗ ହିଜୁଃ କାନିଙ୍ଗ; ଇଙ୍ଗ ତେ କାଇଙ୍ଗ ହିଜୁଃ କାନା, ମେନଦୋ ଇନିଃ ଗି ଇଙ୍ଗକେ କୁଲକାଦିଙ୍ଗାଏ।
\v 43 ଆପେ ଇଙ୍ଗଆଃ ବାକାଣ ଚିନାଃ ଲାଗିନ କାପେ ବୁଝାଅଃ ତାନା ? ଏନାଲାଗିନ ଚି ଇଙ୍ଗଆଃ ବାଚାନ କାପେ ଆୟୁମ ଧାଡ଼ି ତାନା।
\v 44 ଆପେ ଆପେୟାଃ ଆପୁ ଶାଏତାନ ପାଡ଼େତେ ତାନପେ, ହାର ଆପେ ଆପେୟାଃ ଆପୁ ରାଃ ଲାଲସାକୋକେ ପୁରା ସାନାଙ୍ଗାପେ। ଇନିଃ ଦ ସୁରୁଏତେ ହାତୟାରା ତାନିଃ, ହାର ସାର୍ତି ରେ ସ୍ଥିର କାଏ ତାଇଞ୍ଜାନାଏ, ଚିୟାଃଚି ଇନିଜାଃ ରେ ସାର୍ତି ବାନୋଗା: ଚିମ୍ତା ଇନିଃ ଝୁଟ କାଜିୟାଏ, ଆଜାଃ ସ୍ଵଭାବ ଏତେଗି କାଜିୟାଏ; ଚିୟାଃଚି ଇନିଃ ଝୁଟାହ ତାନିଃ, ବାରାନ ଝୁଟ ରାଃ ଆପୁ ତାନିଃ।
\v 45 ମେନଦୋ ଇଙ୍ଗ ଯେ ସାର୍ତି କାଜିୟାଇଙ୍ଗ, ଏନାମେନ୍ତେ ଆପେ ଇଙ୍ଗଆଃ କାପେ ବିଶ୍ଵାସ ରିକାୟା।
\v 46 ଆପେଏତେ ଅକଏ ଇଙ୍ଗକେ ପାପୀ ଠାହରାୟ ୟାଏ ? ହାର ଆଗାର ଇଙ୍ଗ ସାର୍ତି କାଜିୟାଇଙ୍ଗ, ଏଣ୍ଡେ ଆପେ ଇଙ୍ଗଆଃ ଚିନାଃ ଲାଗିନ କାପେ ବିଶ୍ଵାସ ରିକାୟା ?
\v 47 ଅକଏ ପାରମେଶ୍ଵର ରାଃ ତାନିଃ, ଇନିଃ ପାରମେଶ୍ଵର ରାଃ ବାକାଣ ଆୟୁମୟାଏ; ଆଡୋଃ ଆପେ ନେୟା ଲାଗି କାପେ ଆୟୁମୟାଃ ଚିୟାଃଚି ପାରମେଶ୍ଵର ପାଡ଼େତେ ନାହାଲାପେ।
\v 48 ନେୟା ଆୟୁମକେତେ ୟାହୁଦୀକୋ ଇନିଃ କେ କାଜିକେଦାକୋ, ଚିନାଃ ଆଲେ ଠିକ କାଲେ କାଜିୟା, ଚି ଆମ ସାମାରୀ ତାନମେ, ହାର ଆମ ରେ ଦୁଷ୍ଟାତ୍ମା ମେନିଯା ?
\v 49 ୟୀଶୁ କାଜିକେଦାଏ, ଚି ଇଙ୍ଗ ରେ ଦୁଷ୍ଟାତ୍ମା ବାଙ୍ଗୁଇଜା; ମେନଦୋ ଇଙ୍ଗ ଇଙ୍ଗଆଃ ଆପୁଗାଃ ଆଦାର ରିକାୟାଇଙ୍ଗ, ଆଡୋଃ ଆପେ ଇଙ୍ଗଆଃ ନିରାଦାର ରିକାୟାପେ।
\v 50 ମେନଦୋ ଇଙ୍ଗ ଇଙ୍ଗଆଃ ପ୍ରତିଷ୍ଠା କାଇଙ୍ଗ ସାନାଙ୍ଗଆ, ହାଁ, ମିୟାଃ ମେନାଇଜା ଅକନିଃ ସାନାଙ୍ଗାଏ, ଆଡୋଃ ବିଚାର ରିକାୟାଏ।
\v 51 ଇଙ୍ଗ ଆପେକେ ସାର୍ତି-ସାର୍ତି କାଜିତାନିଙ୍ଗ, ଚି ଆଗାର ଅକଏ ଇଙ୍ଗଆଃ ବାଚାନ ରେ ସେନେୟାଏ, ଏଣ୍ଡେ ଇନିଃ ଚିଉଲା ହ ଗୋନୋଏଃ କାଏ ନେଲେୟାଏ।
\v 52 ୟାହୁଦୀକୋ ଇନିଃ କେ କାଜିକେଦାକୋ, ନାଆ ଆଲେ ସାରିକେଦାଲେ ଚି ଆମରେ ଦୁଷ୍ଟାତ୍ମା ମେନିଯା: ଆବ୍ରାହମ ଗୋଏଃ ଜାନାଏ, ହାର ନାବୀ କୋ ହ ଗୋଏଃ ଯାନାକୋ ଆଡୋଃ ଆମ କାଜିୟାମ, ଚି ଆଗାର ଅକଏ ଇଙ୍ଗଆଃ ବାଚାନ ରେ ସେନେୟାଏ ଏଣ୍ଡେ ଇନିଃ ଚିଉଲା ହ ଗୋନୋଏଃ ରାଃ ଶିବିଲ କେ କାଏ ଚାଖା ୟାଏ।
\v 53 ଆଲେୟାଃ ଆପୁ ଆବ୍ରାହମ ଦ ଗୋଏଃ ଜାନାଏ, ଚିନାଃ ଆମ ଇନିଃ ତେ ମାରାଙ୍ଗ ତାନମେ ? ହାର ନାବୀ କୋ ହ ଗୋଏଃ ଯାନାକୋ, ଆମ ଆମକେ କେ ଚିନାଃ ବାଇତାନାମ।
\v 54 ୟୀଶୁ ଉତ୍ତାର ଏମାଃ କୁଆଏ; ଆଗାର ଇଙ୍ଗ ଇଙ୍ଗଆଃ ମାନାରାଙ୍ଗ୍ ରିକାୟାଇଙ୍ଗ, ଏଣ୍ଡେ ଇଙ୍ଗଆଃ ମାନାରାଙ୍ଗ୍ ଯାହାନାଃ ନାହାଲା, ମେନଦୋ ଇଙ୍ଗଆଃ ମାନାରାଙ୍ଗ୍ ରିକାନିଃ ଇଙ୍ଗଆଃ ଆପୁ ତାନିଃ, ଅକନିଃ କେ ଆପେ କାଜିୟାପେ, ଚି ଇନିଃ ଆବୁୱାଃ ପାରମେଶ୍ଵର ତାନିଃ।
\v 55 ହାର ଆପେ ଦ ଇନିଃ କେ କାପେ ସାରିଆ: ମେନଦୋ ଇଙ୍ଗ ଇନିଃ କେ ସାରିୟାଇଙ୍ଗ; ହାର ଆଗାର ଇଙ୍ଗ କାଜିୟାଇଙ୍ଗ ଚି ଇନିଃ କେ କାଇଙ୍ଗ ସାରିଆ, ଏଣ୍ଡେ ଇଙ୍ଗ ଆପେଲେକା ଝୁଠା ବାଇୟୋଗାଇଙ୍ଗ୍: ମେନଦୋ ଇଙ୍ଗ ଇନିଃ କେ ସାରିୟାଇଙ୍ଗ, ହାର ଇନିଜାଃ ବାଚାନ ରେ ସେସେନାଇଙ୍ଗ୍।
\v 56 ଆପେୟାଃ ଆପୁ ଆବ୍ରାହମ ଇଙ୍ଗଆଃ ଦିନ ନେନେଲ ଆଶ୍ରା ରେ ଥିମ୍ବା ଗି ରାଶିକାଅଃ ତାଇକେନାଏ; ହାର ଇନିଃ ନେଲକେଦାଏ, ଆଡୋଃ ରାଶିକାଜାନାଏ।
\v 57 ୟାହୁଦୀକୋ ଇନିଃ କେ କାଜିକେଦାକୋ; ନାଆ ସାନ ଆମ ପାଚାଷ ବାର୍ଷ ରେନ ହ କାମ ହୋବାକାଣା; ଏଣ୍ଡେ ହ ଆମ ଇନିଃ କେ ନେଲକାଇଯାମ ?
\v 58 ୟୀଶୁ ଇନିଃ କେ କାଜିକେଦାଏ, ଇଙ୍ଗ ଆପେକେ ସାର୍ତି-ସାର୍ତି କାଜିତାନିଙ୍ଗ; ଚି ଆବ୍ରାହମ ଜାନ୍ମଅ ଶିଦାରେ ଇଙ୍ଗ ମେନାଇଙ୍ଗୟା।
\v 59 ଏଣ୍ଡେ ଇନକୁ ଇନିଃ କେ ଦିରିଥେରଲାଗିନ ଦିରି ଉଠାଓକେଦାକୋ, ମେନଦୋ ୟୀଶୁ ଉକୁକେତେ ମାନ୍ଦିର ଏତେ ଅଡୋଙ୍ଗଜାନାଏ।
\c 9
\p
\v 1 ସେନତାନ ଲୋଃ ଇନିଃ ମିୟାଃ ହଡ଼ କେ ନେଲକିଯାଏ, ଅକନିଃ ଚି ଯାନାମ୍ ଏତେ ଆନ୍ଧା ତାଇକେନାଏ।
\v 2 ଆଜାଃ ଚେଲାକୋ ଇନିଃକେ କ କୁଲିକିଜା, ହେ ରାବୀ ଗୁରୁ ଅକଏ ପାପ ଲେଦ ତାଇନାଏ ଚି ନିଇ ଆନ୍ଧା ଯାନାମ୍ କାନାଏ, ନେ ହଡ଼ ଚି, ୟା ଆଜାଃ ଏଙ୍ଗା ଆପୁ କିନ୍ ?
\v 3 ୟୀଶୁ ଉତ୍ତାର ଏମକେଦାଏ, ନାଆଃ ଦ ନିଇ ପାପ ଲେଦ୍ ତାଇନା, ନା ଦ ଆଜାଃ ଏଙ୍ଗା ଆପୁ କିନ୍ ମେନଦୋ ନେଆ ଲାଗିନନ୍ତେ ହୋବା କାନା ଚି, ପାରମେଶ୍ଵର ରାଃ କାମି ଏଣ୍ଡେରେ ଉଦୁବ ଅଃକା।
\v 4 ଅକନିଃ ଇଙ୍ଗକେ ଆଜାଃ କାମି କେ ଶିଙ୍ଗୀ ଶିଙ୍ଗୀରେ ରିକା ଦାରକାର୍; ଏନାତାୟୋମ୍ତେ ନିଦା ହିଜୁଃ ରାଃ ମେନାଃ ଅକନ ରେ ଚି ଜେତାଏ କାକୋ କାମିଧାଡ଼ିୟା।
\v 5 ଚିମତାଙ୍ଗ ସାନ୍ତେ ଇଙ୍ଗ୍ ଅତେଦିଶୁମ ମେନିଙ୍ଗା ଏନସାନ୍ତେ ଇଙ୍ଗ୍ ଅତେଦିଶୁମ ରେନ ମାସ୍କାଲ ତାନିଙ୍ଗ୍।
\v 6 ନେଆ କାଜିକେତେ ଇନିଃ ଅତେରେ ବେଏଃ କେଦାଏ, ଏନ ବେଏଃ ହାସା କେ ସାନାଓ କେଦାଏ, ହାର ଏନ ହାସା ଏନ ଆନ୍ଧା ଗାଃ ମେଏଃ ରେ ଲାଗାଅ କେତେ।
\v 7 ଆୟଏଃ କେ କାଜିକେଦାଏ; ଜୁ ଶିଲୋହ ରେଆ ପୋଖରା ରେ ଆବୁଙ୍ଗ ଏନମେ, (ନେୟାରାଃ ଆର୍ତ ତାନାଃ କୁଲାକାନା) ଦ ଇନିଃ ସେନ୍ କେତେ ଆୟ ଆବୁଙ୍ଗ୍ ଜାନାଏ, ହାର ନେଲତାନ୍ ଲୋଃ ଆୟଏଃ ରୁହାଡ଼ ଜାନାଏ।
\v 8 ଏନ୍ତେ ପାଡୋଶୀ ହାର ଅକନକୁ ଶିଦା ଇନିଃକେ ଆସିଜୋମ୍ ତାନ୍ କ ନେଲ ଲିଇ କ ତାଇକେନ୍ନା, କାଜିକେଦାକୋ ଚିନାଃ ନିଃ ହିନିଃ ନାହାଲାଏ ଅକନିଃ ଚି ଦୁବ୍ କେତେ ଆସିଜୋମ୍ ତିନାୟ ?
\v 9 ଚିମତାଙ୍ଗ ହଡ଼ୋକୋ କାଜିକେଦାକୋ, ନିଇ ଇନିଃ ଗି ତାନିଃ ଏଟାଃ କ କାଜି କେଦା କାହା, ମେନଦୋ ଇନିଃ ଲେକା ଗିୟାଏ, କ କାଜି କେଦା ଇନିଃ ଯାଏ କାଜିକେଦା ଇଙ୍ଗି ତାନିଙ୍ଗ୍।
\v 10 ଏନ୍ତେ ଇନିଃ କେକ କୁଲିକିଜା ଆମାଃ ମେଏଃ ଚିଲକା ତେ ଖଲାଓ ଜାନା ?
\v 11 ଇନିଃ ଉତ୍ତାର ଏମ କେଦାଏ, ୟୀଶୁ ନୁତୁମ୍ ମିଆଃ ହଡ଼ ହାସସା ସାନାଓ କେଦା ହାର ଇଙ୍ଗାଆ ମେଏଃ ରେ ଗସଅଃ କେଦାଏ, ଏନ୍ତେ ଇଙ୍ଗକେ କାଜିକେଦିଙ୍ଗାଏ, ଶିଲୋହ ରାଃ ପୋଖରା ରେ ଆବୁଙ୍ଗ କେନୋଓମେ, ଏନ୍ତେ ଇଙ୍ଗ ସେନଅ ଜାନିଙ୍ଗ୍ ହାର ଇଙ୍ଗ ଆବୁଙ୍ଗ୍ ଜାନିଙ୍ଗ୍, ଏନ୍ତେ ଇଙ୍ଗ ନେଲ ଧାଡ଼ି ଜାନା।
\v 12 ଇନକୁ ଇନିଃକେ କ କୁଲିକିଜା, ଇନିଃ କତାଃ ରିୟା ? ଇନିଃଯାଏ କାଜିକେଦା ଇଙ୍ଗ କାଇଙ୍ଗ ସାରିତାନା।
\v 13 ହଡ଼ୋକୋ ଇନିଃକେ ଅକନିଃ ଚି ସୀଦା ଆନ୍ଧା ତାଇକେନା ଫାରିସୀ କତାଃ କ ଇଦିକିଜା।
\v 14 ଅକନ ହୁଲାଙ୍ଗ ୟୀଶୁ ହାସସା ସାନାଓ କେତେ ଆଜାଃ ମେଏଃ ଖୋଲାଅ ଲେଏଃ ତାଇନାଏ, ହେନ୍ ହୁଲାଙ୍ଗ ବିଶ୍ରାମ ଦିନ ତାଇକେନା।
\v 15 ଫିର୍ ଫାରିସୀ କ ଇନିଃକେ କ କୁଲିକିଯାକ, ଚି ଇନିଜାଃ ମେଏଃ ଅକଲେକାତେ ଖୋଲାଅ ଜାନା, ଇନିଃ ଇନକୁ କେ କାଜିକେଦାଏ, ଇନିଃ ଇଙ୍ଗଆଃ ମେଏଃ ରେ ହାସା ଲାଗାଓ ଆଡୋଃ ଇଙ୍ଗ୍ ଆବୁଙ୍ଗ୍ ଜାନିଙ୍ଗ୍ ହାର ଆଙ୍ଗ୍ ନେଲ ତାନିଙ୍ଗ୍।
\v 16 ନେୟାରେ ଚିମନାଙ୍ଗ ଫାରିସୀ କ କାଜିକେଦାକୋ, ନେ ହଡ଼ ପାରମେଶ୍ଵର ରାଃ ପାଡ଼ ଏତେ ନାହାଲିଙ୍ଗ୍ ଚିୟାଃଚି ନିଇ ବିଶ୍ରାମ ଦିନ କେ କାଏ ମାନାତିଙ୍ଗ ତାନା। ଏଟାଃ କ କାଜି କେଦା ପାପୀ ହଡ଼ ନେଲକାନ ଚିହ୍ନା କ ଚିଲକା ଦେଖାଅ ଧାଡ଼ିୟା। ଏନ୍ତେ ଇନକୁ ରେ ଫୁଟ ହୋବାଜାନା।
\v 17 ଇନକୁ ଏନ ଆନ୍ଧା କେ ଆଡୋଃ କ କାଜିକିଜାକୋ, ଇନିଃ ଆମାଃ ମେଏଃ ଦାଏ ଖୋଲାଅ କାଦା, ଆମ ଇନିଜାଃ ବିଶାୟ ରେ ଚିନାଃ କାଜିତାନାମ ? ଇନିଃଯାଏ କାଜିକେଦା ଇନିଃ ନାବୀ ତାନିଃ।
\v 18 ମେନଦୋ ୟାହୁଦୀ କୋକେ ବିଶ୍ଵାସ କା ହବାଜାନା ଚି ଇନିଃ ଆନ୍ଧା ତାଇକେନା ହାର ନାଆ ନେଲ ତାନା ଏନସାନ୍ତେ ଇନକୁ ଇନିଜାଃ ମେଏଃ ଖୋଲାଅ ଲେନ ନିଇଯା ଏଙ୍ଗା- ଆପୁ କେ କେଡା କେତେ।
\v 19 ଇନିଃକିନକେ କ କୁଲିକେଦ୍ କିନା, ଚୀନଆଃ ନିଇ ଆବେନାଆଃ ହୋନ ତାନିଃ, ଯେ ଚି ଆବେନ ବେନ କାଜିତାନା ଚି ଆନ୍ଧା ଯାନାମ୍ ଲେନ୍ନା ? ଆଡୋଃ ଇନିଃ ଚିଲିକା ନେଲ ତାନା ?
\v 20 ଇନିଜାଃ ଏଙ୍ଗା-ଆପୁ କିନ ଉତ୍ତାର କିନ ଏମକେଦା; ଆଲିଙ୍ଗ ଦ ଲିଙ୍ଗ୍ ସାରିତାନା ଚି ନିଇ ଆଲିଙ୍ଗାଃ ହୋନ ତାନିଃ ହାର ଆନ୍ଧାଏ ଯାନାମ୍ ଲେନ ତାଇନା।
\v 21 ମେନଦୋ ଆଲିଙ୍ଗ ନେଆ କାଲିଙ୍ଗ୍ ସାରିତାନା ଚି ନାଆ ଚିଲକାତେ ନେଲ ତାନା ହାର ନେଆ ଆଲିଙ୍ଗ୍ କାଲିଙ୍ଗ୍ ସାରିତାନା ଚି ଅକଏ ଆଜାଃ ମେଏଃ ଦାଏ ଖୋଲାଅ କେଦା; ଇନିଃ ହୁସିଆର ଗିଆୟ ଇନିଃ କେଗୀ କୁଲିପେ ଇନିଃ ଆଜାଃ ବିଶାୟ ରେ ଆଏଃ ଗି କାଜିୟାଏ।
\v 22 ନେ କାଜି ଆଜ୍ ଏଙ୍ଗା-ଆପୁ କିନ ନେୟାଲାଗିନ କାଜି କେଦା ଚିୟାଃଚି ଇନିଃକିନ ୟାହୁଦୀ କୋକେ ବରୱାକ ତାଇନ ନାକିନ ଚିୟାଃଚି ୟାହୁଦୀ କ ମିୟାଃ ମତ କ ହୋବାକାଣ ଚୁକାଓ କାନ ତାଇନ୍ନା ଚି ଆଗାର ଅକଏ କ କାଜିୟା ଚିଇନିଃ ମାସୀହ ତାନିଃ ମେନ୍ତେ ମେନେରେଦ ଇନିଃ କେ ଆରାଧାନାଲାୟ ତେକ ଅଡୋଙ୍ଗ ତାକତାଇନା।
\v 23 ନେୟା ରେଆ ହରାତେ ଆଜାଃ ଏଙ୍ଗା-ଆପୁ କିନ କାଜି କେଦା ଇନିଃ ହୁସିଆର ଗିୟାଏ ଇନିଃ କେ ଗି କୁଲିପେ
\v 24 ଇନକୁ ଏନ ହଡ଼ କେ ଅକନିଃ ଚି ଆନ୍ଧାଏ ତାଇକେନା ଆଡୋଃ ମୀସାକ କେଡ଼ାକେତେ ଇନିଃ କେକ କାଜିୟାଜାଏ, ପାରମେଶ୍ଵର ରାଃ ମାନାରାଙ୍ଗ ଏମେ; ଆଲେଦ ସାରିତାନାଲେ ଚି ଏନ ହଡ଼ ପାପୀ ତାନିଃ।
\v 25 ଇନିଃ ଉତ୍ତାର ଏମ କେଦାଏ; ଇଙ୍ଗ କାଇଙ୍ଗ ସାରିତାନା ଚି ଇନିଃ ପାପୀ ତାନିଃ ଚି ନାହାଲି ଇଙ୍ଗ ମିୟାଃ କାଜି ସାରିତାନାଇଙ୍ଗ ଚି ଇଙ୍ଗ ଆନ୍ଧା ତାଇକେନାଇଙ୍ଗ ହାର ନାଆଃ ନେଲ ଧାଡ଼ି ତାନିନୀଙ୍ଗ।
\v 26 ଇନକୁ କ ଇନିଃ କେକ ଆଡୋଃ କାଜିୟାଜାଏ, ଇନିଃ ଆମାଃ ଲୋଃ ଚୀନାଆ ଏ ରିକାକେଦା ? ହାର ଅକନ ଲେକା ଆମାଃ ମେଏଃ ଖୋଲାଅ କେଦା ?
\v 27 ଇନିଃ ଇନକୁ କେ କାଜିକେଦାଏ, ଇଙ୍ଗ୍ ଦ ଆପେକେ କାଜି ଛାବା କାଦ୍ ପେଇଙ୍ଗ୍, ହାର ଆପେ ଆୟୁମ କାଦା; ହାର ଆଡୋଃମୀସା ଚିନ୍ନଆ ପେ ଆୟୁମ ସାନାଙ୍ଗ ତାନା ? ଚିୟାଃଚି ଆପେୟଗି ଆଜାଃ ଚେଲା ବାଇଏନ ପେ ସାନାଙ୍ଗ ତାନାପେ ?
\v 28 ଏନ୍ତେ ଇନକୁ ଇନିଃକେ ବେସବେକାର୍ କାଜି କେତେକୋ କାଜିୟାଜାଏ, ଆମ ଗି ଆଜାଃ ଚେଲା ତାନମେ; ଆଲେ ଦ ମୁଶା ଗାଃ ଚେଲାତାନଲେ।
\v 29 ଆଲେ ଲେ ସାରିଆ ଚି ପାରମେଶ୍ଵର ମୁଶା ଲୋଃଏଃ ବାକାଣ କେଦା; ମେନଦୋ ନେ ହଡ଼ କେ କାଲେ ସାରିଆ ଚି କୋତାଃ ରେନ ତାନିଃ।
\v 30 ଇନିଃ ଇନକୁ କେ ଉତ୍ତାର ରାଏ ଏମାଃ କୋୱାଏ; ଏନାଦୋ ଛାକାଅ ରାଃ କାଜି ତାନାଃ ଚି ଆମ କାମ୍ ସାରିତାନା ଚି କୋତାଃ ରେନ ତାନିଃ ଏନ ରେଅ ଇନିଃ ଇନିଜାଃ ମେଏଃ ଆଏ ଖୋଲାଅ କାଦା।
\v 31 ଆଲେଲେ ସାରିତାନା ଚି ପାରମେଶ୍ଵର ପାପୀ କୋୱାଃ କାଏ ଆୟୁମ ମେୟା ମେନଦୋ ଆଗାର ଅକଏ ପାରମେଶ୍ଵର ରାଃ ଭାକ୍ତ ତାନିଃ, ହାର ଆଜାଃ ସାନାଙ୍ଗ ଲେକା ସେନେରେ, ଦ ଇନିଃ ଇନିଜାଃ ଆୟୁ ମେଆଏ।
\v 32 ଅତେଦିଶୁମ ରାଃ ସୁରୁଏତେ ନେଆ ଚିଉଲା କାଲେ ଆୟୁମ ଲାଆ ଚି, ଅକଏ ଯାନାମ ଏତେ ଆନ୍ଧା ନିଜାଃ ମେଏଃ ଖୋଲାଅ କାଦା।
\v 33 ଆଗାର୍ ନେ ହଡ଼ ପାରମେଶ୍ଵର ପାଡ ତେ କାୟ ତାଇନ୍ ରେ, ଦ ଯେତେନାଆଃ ରିକା କାଏ ଧାଡ଼ିୟା।
\v 34 ଇନକୁ ଇନିଃ କେ ଉତ୍ତାର ଏମ କିଜାକୋ, ଚି ଦ ଆମ ବିଲକୁଲ ପାପ ରେମ୍ ଯାନାମ୍ କାନା, ଆମ ଆଲେକେ ଚିନ୍ଆଃ ଶିଖାଅ ଲେ ତାନାମ୍ ? ଆଡୋଃ ଇନକୁ ଆୟଏଃ କେ ବାହାରି ଅଡୋଙ୍ଗ ତାଦାକୋ।
\v 35 ୟୀଶୁ ଆୟୁମ କେଦାଏ, ଚି ଇନକୁ ଆୟେଏଃକେ ବାହାରି ଅଡୋଙ୍ଗ ତାଦାକୋ; ହାର ଚିମତାଙ୍ଗ୍ ଆୟଏଃ ଲୋଃ ନାପାମ୍ ଜାନରେ କାଜିୟାଜାଏ, ଚିନାଃ ଆମ ମାନୱା ରାଃ ହୋନ ରେ ବିଶ୍ଵାସ ତାନାମ୍ ?
\v 36 ଇନିଃ ଉତ୍ତାର ଏମ କିଜାଏ, ଚି ହେ ପ୍ରାବୁ; ହିନ୍ନୀ ଅକଏ ତାନିଃ ଚି ଇଙ୍ଗ ଆଜାଃ ଚେତାନ୍ ବିଶ୍ଵାସ୍ ଇଙ୍ଗ୍ ?
\v 37 ୟୀଶୁ ଇନିଃକେ କାଜିକେଦାଏ, ଆମ ଆଏଃକେ ନେଲ ହଁ କିଜାମ୍ ? ହାର ଅକଏ ଆମାଃ ସାଙ୍ଗ୍ ରେ ବାକାଣ ତାନାଏ ଇନିଃଗି ତାନ୍ଇ।
\v 38 ଇନିଃ କାଜିକେଦାଏ, ହେ ପ୍ରାଭୁ, ଇଙ୍ଗ୍ ବିଶ୍ଵାସ୍ ତାନିଙ୍ଗ୍; ହାର ଆଏଃକେ ଜୋହାର କିଜାଏ।
\v 39 ଏନ୍ତେ ୟୀଶୁ କାଜିକେଦାଏ, ଇଙ୍ଗ୍ ନେ ଅତେଦିଶୁମ ରେ ବିଚାର ଲାଗିନ୍ତେ ଇଙ୍ଗ୍ ହିଜୁଃ କାନିଙ୍ଗ, ଚି ଅକଏ କାକୋ ନେଲ କାଦା ଇନକୁ ନେଲେକାକ, ହାର ଅକଏ ନେଲ ତାନାକ ଇନକୁ ଆନ୍ଧା ବାଇ କେନୋଗାକ।
\v 40 ଅକନ ଫାରିସୀ କ ଆଜାଃ ଲୋଃ ତାଇନକେନାକ, ଇନକୁ ନେ କାଜି ଆୟୁମ କେତେ କ ଇନିଃ କେ କାଜିୟାଜାଏ, ଚିନ୍ଆ ଆଲେହଁ ଆନ୍ଧା ତାନ୍ ଲେ ?
\v 41 ୟୀଶୁ ଇନକୁ କେ କାଜିକେଃ କୋୱାଏ, ୟାଦୀ ଆପେ ଆନ୍ଧା ତାଇନଃଅ ତେପେ ହୋଲେ ପାପୀ କାପେ ହବାୱ ତେ, ମେନଦୋ ନାଆ କାଜିତାନାପେ, ନାଆଦ ଆଲେମାନ୍ ନେଲ ତାନାଲେ, ନେଆ ନାଆଃ ପେ କାଜିତାନା, ଅପେୟାଃ ପାପ ବାଇ ତାଇନ୍ଅ ତାନା।
\c 10
\p
\v 1 ଇଙ୍ଗ ଆପେକେ ସାର୍ତି-ସାର୍ତିଙ୍ଗ୍ କାଜିୟାପେ ତାନିଙ୍ଗ ଚି ଅକଏ ଦୁଆର ରାଃ ହରା ତେ ମିଣ୍ଡୀ କୋୱାଃ ଅଡ଼ାଆ କାଏ ବଲୱା, ଇନିଃ କୁମ୍ଡ଼ୁ ହାର ଡାକୁ ତାନିଃ।
\v 2 ମେନଦୋ ଅକଏ ଦୁଆର ରାଃ ହରାତେ ଭିତାରଆଏ ବଲୱା ଇନିଃ ମିଣ୍ଡୀ କୋୱାଃ ଚାରୱାହା ତାନିଃ।
\v 3 ଇନିଜାଃ ଲାଗିନତେ ଦୁଆର ହର ନିଃ ଦୁଆର ଖୋଲାଅ କେୟାଏ, ହାର ମିଣ୍ଡିକୋ ଆଜାଃ ଆୱାଜ କ ଆୟୁମ ୟାକୋ, ଆଡୋଃ ଇନିଃ ଆଜାଃ ମିଣ୍ଡୀକୋୱାଃ ନୁତୁମ ଇଦିକେତେ କେଡ଼ା କୁଆଏ ହାର ବାହାରି ତେ ଇଦିକୋଆଏ।
\v 4 ଚିମ୍ତା ଇନିଃ ଆଜାଃ ସବେନ ମିଣ୍ଡୀ କୋକେ ବାହାରି ତେ ଅଡୋଙ୍ଗ ଛାବା କୋୱାଏ, ଏଣ୍ଡେ ଇନିଃ ଇନକୁୱାଃ ଆୟୁର-ଆୟୁର ସେସେନାଏ, ହାର ମିଣ୍ଡିକୋ ଆଜାଃ ଦୟା-ଦୟା କ ଅତଙ୍ଗିୟା; ଚିୟାଃଚି ଇନକୁ ଇନିଜାଃ ଆୱାଜ ଆୟୁମ ଉରୁମୟାକ।
\v 5 ମେନଦୋ ଇନକୁ ଏଟାଃ ନିଜାଃ ଦୟା କାକୋ ସେନା, ମେନଦୋ ଇନିଃ ତେ ନିରାକୋ, ଚିୟାଃଚି ଇନକୁ ଏଟାଃ ନିଜାଃ ଆୱାଜ କାକୋ ଉରୁମେୟା।
\v 6 ୟୀଶୁ ଇନକୁକେ ନେୟା ଜନକା କାଜିୟାଃ କୁଆଏ, ମେନଦୋ ଇନକୁ କାକୋ ବୁଝାଅଜାନା ଚି ନେୟା ଚିନାଃ ବାକାଣ ତାନାଃ ଅକନାଃ ଇନିଃ ଅବୁକେ କାଜିୟାବୁତାନାଏ। (ୟୀଶୁ ବେଶ ଚାରୱାହା)
\v 7 ଏନ୍ତେ ୟୀଶୁ ଇନକୁ କେ ଆଡୋଃ କାଜିୟାଃ କୁଆଏ, ଇଙ୍ଗ ଆପେକେ ସାର୍ତି-ସାର୍ତିଙ୍ଗ୍ କାଜିୟାପେ ତାନିଙ୍ଗ, ଚି ମିଣ୍ଡୀ କୋୱାଃ ଦୁଆର ଇଙ୍ଗ ତାନିଙ୍ଗ୍।
\v 8 ଚିମନାଙ୍ଗ ଇଙ୍ଗଆଃ ତେ ଶିଦାରେକ ହିଜୁଃ ଲେନା, ଇନକୁ ସବେନ କୁମ୍ଡ଼ୁ ହାର ଡାକୁ ତାଙ୍କୁ ମେନଦୋ ମିଣ୍ଡୀ କୋ ଇନକୁୱାଃ କାକୋ ଆୟୁମ କେଦା।
\v 9 ଦୁଆର ଇଙ୍ଗ ତାନିଙ୍ଗ୍: ଆଗାର ଅକଏ ଇଙ୍ଗଆଃ ହରାତେ ଦୁଆର ଭିତାରାଏ ବଲୱା ଏଣ୍ଡେ ଇନିଃ ଉଦ୍ଧାର ନାମେୟାଏ ହାର ଭିତାର ବାହାରି ଅଡୋଙ୍ଗ ବଲୱାଏ ଆଡୋଃ ଜୋମେୟାଃ ନାମେୟାଏ।
\v 10 କୁମ୍ଡ଼ୁ ଜେତାନ କାମି ଲାଗିନ କାଏ ହିଯୁଗା ମେନଦୋ ଖାଲି କୁମ୍ଡ଼ୁ ଲାଗିନ ହାର ଗୋଏଃ ଲାଗିନ ହାର ନାଷ୍ଟ ଲାଗିନ ହିଜୁଃଗାଏ। ଇଙ୍ଗ ନେୟା ଲାଗିନାଇଙ୍ଗ ହିଜୁଃ କାନା ଚି ଇନକୁ ଜୀଦାନ ନାମେଚାକୋ, ଆଡୋଃ ପୁରାଃଗି ନାମେଚାକୋ।
\v 11 ବେଶ ଚାରୱାହା ଇଙ୍ଗ ତାନିଙ୍ଗ୍; ବେଶ ଚାରୱାହା ମିଣ୍ଡୀ କୋ ଲାଗିନ ଆଜାଃ ଜୀଉଆଏ ଏମେୟା।
\v 12 ନାଲା ନିଃ ନାଦ ଚାରୱାହା ତାନିଃ ନାଦ ମିଣ୍ଡୀ କୋୱାଃ ମାଲିକ ତାନିଃ, ହୁଣ୍ଡାର କୋ ହିଜୁଃ ତାନ ନେଲ କେତେ, ମିଣ୍ଡୀ କୋକେ ବାଗେକେତେ ନୀରକୋଃଆଏ, ଏନ୍ତେ ହୁଣ୍ଡାର ଇନକୁ କେ ସାବକୋୱାଏ ହାର ଛିତିଛାନ କେକୋୱାଏ।
\v 13 ଇନିଃ ଏନା ଲାଗିନତେ ନିରାଏ ଚି ଇନିଃ ନାଲାନିଃ ତାନିଃ, ହାର ଇନିଃ କେ ମିଣ୍ଡୀ କୋୱା ଚିନ୍ତା ବାନୋଗା।
\v 14 ବେଶ ଚାରୱାହା ଇଙ୍ଗ ତାନିଙ୍ଗ୍, ଇଙ୍ଗ ଇଙ୍ଗଆଃ ମିଣ୍ଡୀ କୋକେ ସାରିୟାଇଙ୍ଗ, ହାର ଇଙ୍ଗଆଃ ମିଣ୍ଡୀ କୋ ଇଙ୍ଗକେ ସାରିୟାକୋ।
\v 15 ଜେଲେକାଆପୁ ଇଙ୍ଗକେ ସାରିୟାଏ, ଆଡୋଃ ଇଙ୍ଗ ଆପୁ କେ ସାରିୟାଇଙ୍ଗାଃଡୋଃ ଇଙ୍ଗ ମିଣ୍ଡୀକୋ ଲାଗିନ ଇଙ୍ଗଆଃ ଜୀଉଇଙ୍ଗ ଏମେୟା।
\v 16 ହାର ଇଙ୍ଗଆଃ ଆଡୋଃ ଗି ମିଣ୍ଡୀ କୋ ମେନାକୋୱା, ଯେ କୋ ନେ ମିଣ୍ଡୀଅଡ଼ାଆ ରେନ ନାହାଲାକୋ; ଇଙ୍ଗକେ ଇନକୁ କେଅଗି ଆହାଉ ଜାରୁରୀ ମେନାଃ, ଇନକୁ ଇଙ୍ଗଆଃ ଆୱାଜ ଆୟୁମ ୟାକୋ; ଏନ୍ତେ ମିୟାଃ ଗି ଗୋଟ ହାର ମିୟାଃ ଗି ଚାରୱାହା ହୋବାୱାଏ।
\v 17 ଆପୁ ଏନାଲାଗିନ ଇଙ୍ଗକେ ଦୁଲାଡ଼ଇଙ୍ଗୟାଏ, ଚି ଇଙ୍ଗ ଇଙ୍ଗଆଃ ଜୀଉ ଏମେୟାଇଙ୍ଗ, ଏନ୍ତେ ଏନାକେ ଆଡୋଃ ଇଦୀକେୟାଇଙ୍ଗ।
\v 18 ଅକଏ ଏନାକେ ଇଙ୍ଗ ତେ କାକୋ ରେଜେୟା, ମେନଦୋ ଏନାକେ ଇଙ୍ଗ ଗି ଏମେୟାଇଙ୍ଗ; ଇଙ୍ଗକେ ଏନା ରାଃ ଏହେମ ରାଃ ଆଧିକାର ମେନାଃ, ହାର ଏନାକେ ଇଦି ରାଃ ହ ଆଧିକାର ମେନାଃ: ନେ ଆନାଚୁ ଇଙ୍ଗକେ ଇଙ୍ଗଆଃ ଆପୁଏତେ ନାମାକାନା।
\v 19 ନେ କାଜି କୋରାଃ ଚାଲତେ ୟାହୁଦୀ କୋରେ ଆଡୋଃ ଗି ଫୁଟ ହବାଜାନା।
\v 20 ଇନକୁ ଏତେ ବାହୁତ କୋ କାଜିକେଦାକୋ, ଇନିଜାଃ ରେ ଦୁଷ୍ଟାତ୍ମା ମେନିଜା, ହାର ଇନିଃ ବାୟହା ତାନିଃ, ଇନିଜାଃ ଚିନାଃ ପେ ଆୟୁମ ତାନା ?
\v 21 ଆଡୋଃ କୋ କାଜିକେଦାକୋ, ନେ କାଜି ଏନଲେକାନ ହଡ଼କୋୱାଃ ନାହାଲା ଅକନିଃ ରେ ଦୁଷ୍ଟାତ୍ମା ତାଇନାଏ: ଚିନାଃ ଦୁଷ୍ଟାତ୍ମା ଆନ୍ଧା କୋୱାଃ ମେଏଃ ଖୋଲାଅ ଧାଡ଼ିୟା ? (ୟାହୁଦୀ କୋୱାଃ ଅବିଶ୍ଵାସ)
\v 22 ଜିରୁସାଲିମ ରେ ଫାରଚିରେୟା ପାରାବ ମାନାତିଙ୍ଗଅ ତାଇକେନା ଆଡୋଃ ରାବାଙ୍ଗ୍ ରାଃ ସାମାୟ ତାଇକେନା।
\v 23 ୟୀଶୁ ମାନ୍ଦିର ରେ ସୁଲେମାନ ରାଃ ପିଣ୍ଡିଗି ରେ ହନର ତାଇକେନାଏ।
\v 24 ଏନ୍ତେ ୟାହୁଦୀକୋ ଇନିଃ କେ ହିଜୁଃକେସେଃ କିଜାକୋ ଆଡୋଃ କୁଲିକିଜାକୋ, ଆମ ଆଲେୟାଃ ମୋନ କେ ଚିମିନ ଜାକେଦ ଦୁଭିଦା ରେ ମାଣ୍ଡାଅ ୟାମ ? ଆଗାର ଆମ ମାସୀହ ତାନମେ, ଏଣ୍ଡେ ଆଲେକେ ସାଫା-ସାଫା କାଜିୟାଲେମ।
\v 25 ୟୀଶୁ ଇନକୁ କେ ଉତ୍ତାର ଏମାଃ କୁଆ, ଇଙ୍ଗ ଆପେକେ କାଜିତାଦାଇଙ୍ଗ, ହାର ଆପେ କାପେ ଗି ବିଶ୍ଵାସ ତାନା, ଅକନ ଇଙ୍ଗ ଇଙ୍ଗଆଃ ଆପୁ ନୁତୁମ ତେ ରିକାତାନିଙ୍ଗ୍ ଏନାଗି ଇଙ୍ଗଆଃ ଗାୱାହ ତାନା।
\v 26 ମେନଦୋ ଆପେ ନେୟା ଲାଗିନପେ କାପେ ବିଶ୍ଵାସ ତାନା, ଚି ଇଙ୍ଗଆଃ ମିଣ୍ଡୀ କୋଏତେ ନାହାଲାପେ।
\v 27 ଇଙ୍ଗଆଃ ମିଣ୍ଡୀ କୋ ଇଙ୍ଗଆଃ ଆୱାଜ ଆୟୁମୟାକୋ, ହାର ଇଙ୍ଗ ଇନକୁ କେ ସାରିୟାଇଙ୍ଗ, ହାର ଇନକୁ ଇଙ୍ଗଆଃ ଦୟା-ଦୟା ସେସେନାକୋ।
\v 28 ହାର ଇଙ୍ଗ ଇନକୁ କେ ଜାନାୱ ଜୀଦାନ ଏମାକଇଙ୍ଗ, ହାର ଇନକୁ ଚିଉଲା ହ କାକୋ ନାଷ୍ଟ ଅଗା, ହାର ଜେତାଏ ଇନକୁକେ ଇଙ୍ଗଆଃ ତିଈ ତେ ରେଏଃ ଇଦି କାକୋ ଧାଡ଼ିୟା।
\v 29 ଇଙ୍ଗଆଃ ଆପୁ, ଅକଏ ଇନକୁ କେ ଇଙ୍ଗକେ ଏମାକାଦିଙ୍ଗାଏ, ସବେନ କୋଏତେ ମାରାଙ୍ଗ୍ ତାନିଃ, ହାର ଜେତାଏ ଇନକୁକେ ଆପୁଆଃ ତିଈ ତେ ରେଏଃ କାକୋ ଧାଡ଼ିୟା।
\v 30 ଇଙ୍ଗ ହାର ଆପୁ ମିୟାଃ ଗିୟାଲିଙ୍ଗ୍।
\v 31 ୟାହୁଦୀକୋ ଇନିଃ କେ ଥେରୀ ଲାଗିନ ଆଡୋଃ ଦିରି ଉଠାଓକେଦାକୋ।
\v 32 ଏନାତେ ୟୀଶୁ ଇନକୁ କେ କାଜିକେଦାଏ, ଚି ଇଙ୍ଗ ଆପେକେ ଇଙ୍ଗଆଃ ଆପୁଏତେ ବାହୁତ ବୁଗିନ କାମି କୋ ଦେଖାଅକେଦାଇଙ୍ଗ, ଏନା କୋଏତେ ଅକନାଃ ଲାଗିନ ଆପେ ଇଙ୍ଗକେ ଥେରତାନାପେ ?
\v 33 ୟାହୁଦୀକୋ ଇନିଃ କେ ଉତ୍ତାର ଏମାଇଯାଏ, ବୁଗିନ କାମି ଲାଗିନ ଆଲେ ଆମାଃ ଚେତାନ ରେ କାଲେ ଥେରମେତାନା, ମେନଦୋ ପାରମେଶ୍ଵର ରାଃ ନିନ୍ଦା ଲାଗିନତେ ଆଡୋଃ ଏନାଲାଗିନ ଚି ଆମ ହଡ଼ ହୋବାକେତେ ଆମଆପାନ କେ ପାରମେଶ୍ଵର ବାଇତାନାମ।
\v 34 ୟୀଶୁ ଇନକୁ କେ ଉତ୍ତାର ଏମାଃକୁୱାଏ, ଚିନାଃ ଆପେୟାଃ ଆଇନ ରେ କା ଅଲାକାନା ଚି ଇଙ୍ଗ କାଜିକେଦାଇଙ୍ଗ, ଆପେ ଇଶ୍ୱାର ତାନପେ ?
\v 35 ଆଗାର ଇନିଃ ଇନକୁ କେ ପାରମେଶ୍ଵର କାଜିକେଦାଏ ଅକେତାଃ ପାରମେଶ୍ଵର ରାଃ ବାଚାନ ସେଟେର ନା (ଆଡୋଃ ପାବିତାର ପୁଥି ରେଆ କାଜି କା ମେଟାଅଗା)।
\v 36 ଏଣ୍ଡେ ଅକନ ଆପୁ ପାବିତାର ଠାହାରାଅ କେତେ ଅତେଦିଶୁମରେ କୁଲକାଦାଏ, ଆପେ ଇନିଃ କେ କାଜିୟାପେ ଆମ ନିନ୍ଦା ରିକାତାନାମ, ଏନାମେନ୍ତେ ଚି ଇଙ୍ଗ କାଜିକେଦାଇଙ୍ଗ, ଇଙ୍ଗ ପାରମେଶ୍ଵର ରାଃ ହୋନ ତାନିଙ୍ଗ୍।
\v 37 ଆଗାର ଇଙ୍ଗ ଇଙ୍ଗଆଃ ଆପୁ ରାଃ କାମି କାଇଙ୍ଗ ରିକାତାନା, ଏଣ୍ଡେ ଇଙ୍ଗଆଃ ଆଲୋପେ ବିଶ୍ଵାସେଆ।
\v 38 ମେନଦୋ ଆଗାର ଇଙ୍ଗ ରିକାତାନ ରେଦ, ଚାହେ ଇଙ୍ଗଆଃ କାପେ ବିଶ୍ୱାସ ରେ ହ, ଏନ କାମି ଲାଗିନତେ ଦ ବିଶ୍ଵାସ ରିକାଏପେ, ଏନାତେ ଆପେ ସାରିୟାପେ, ହାର ବୁଝାଅଃଆପେ, ଚି ଆପୁ ଇଙ୍ଗ ରେ ମେନିଜା, ଆଡୋଃ ଇଙ୍ଗ ଆପୁ ରେ ମେନାଇଙ୍ଗୟା।
\v 39 ଏନ୍ତେ ଇନକୁ ଆଡୋଃ ଇନିଃ କେ ସାସାବ କୋଷିସ କେଦାକୋ ମେନଦୋ ଇନକୁୱାଃ ତିଈ ତେ ଅଡୋଙ୍ଗଜାନାଏ।
\v 40 ଆଡୋଃ ଇନିଃ ୟାରଦାନ ରାଃ ଫାରୋମ ଏନ ଜାଗା ରେ ସେନୋଃ ଜାନାଏ, ଅକତାଃ ଯୋହାନ ଶିଦା ବାପ୍ତିସ୍ମା ଏମ ତାଇକେନାଏ, ହାର ହେନ୍ତାଃ ତାଇନ ନାଏ।
\v 41 ଆଡୋଃ ବାହୁତ କୋ ଇନିଜାଃ ତାଃ ହିଜୁଃ କେତେ କାଜିତାଇନାକୋ, ଚି ଯୋହାନ ଦ ଜାହାନ ଚିହ୍ନା କାଏ ଦେଖାଅକାଦା, ମେନଦୋ ଅକନାଃ କ ଯୁହାନ୍ନା ନିଜାଃ ବିଷାୟ ରେ କାଜିଲେଦାଏ ଏନା ସବେନାଃ ସାର୍ତି ତାଇକେନା।
\v 42 ଆଡୋଃ ହେନ୍ତାଃ ବାହୁତ କୋ ଇନିଃ ରେ କ ବିଶ୍ଵାସ କେଦା।
\c 11
\p
\v 1 ମାରିୟମ ଆଡୋଃ ଇନିଜାଃ ମିଶି ମାର୍ଥା ଗାଃ ହାତୁ ବେଥାନିୟା ରେ ଲାଜର ନୁତୁମ ମିୟାଃ ହଡ଼ ବିମାର ତାଇକେନାଏ।
\v 2 ଇନିଃ ହେନ ମାରିୟାମ ତାଇକେନାଏ ଅକୋଏ ପ୍ରାଭୁ ୟୀଶୁ କେ ବୁଗିନ ସୋୱାନ ସୁନୁମ ଦୁଲ କେତେ ଆୟାଃ ଉବ ତେ ୟୀଶୁ ରାଃ କାଟା କେ ଯୋଃ କିଜାଏ ଇନିଜାଃଗି ହାଗା ବିମାର ତାଇକେନାଏ।
\v 3 ଏନ୍ତେ ଏନ ମିଶିକିନ କାଜି କୁଲକେଦାକିନ ଚି" ପ୍ରାଭୁ ନେଲେମେ ଆମାଃ ଦୁଲାଡ଼ ତାନ ଲାଜାର ରୋଗୀ ମେନାଇଜା।"
\v 4 ୟୀଶୁ ନେୟା ଆୟୁମ କେତେ କାଜିକେଦାଏ" ନେ ବିମାରୀ ଗୋନୋଏଃ ଲାଗିନ କାହା ମେନଦୋ ପାରମେଶ୍ଵର ରାଃ ମାଇନୋଃ ଲାଗିନ ତାନାଃ ଏନାତେ ପାରମେଶ୍ଵର ରାଃ ହୋନ ରାଃ ମାଇନ ହୋବାଅ ଚା।"
\v 5 ୟୀଶୁ ମାର୍ଥା ଆଡୋଃ ଇନିଜାଃ ମିଶି ହାର ଲାଜାର କୋକେ ଦୁଲାଡ଼ କୁ ତାଇନାଏ।
\v 6 ନେୟା ଆୟୁମ କେତେ ହୋ ୟୀଶୁ ଆଡୋଃ ବାରସିଙ୍ଗ୍ ଏନ ତାଇକେନ ଜାଗା ରେ ତାଇଜାନାଏ।
\v 7 ଏନା ତାୟୋମତେ ୟୀଶୁ ଆଜାଃ ଚେଲା କୋକେ" ଦୋଲା ବୁ ରୁଆଡ଼ା ଆଡୋଃ ମିଶା ୟାହୂଦୀୟା ହାତୁ କାଜିକେଦାଏ।"
\v 8 ଚେଲାକୋ କାଜିକେଦାକୋ" ହେ ରାବୀ ଆମକେଦୋ ୟାହୁଦୀକୋ ଦିରି ତେ ଥେର ନାହାମ ତାଇକେନାକୋ, ଚିନାଃ ଏଣ୍ଡେ ହୋ ଗି ହେନ୍ତାଃ ସେନ ତାନାମ ?"
\v 9 ୟୀଶୁ ଉତ୍ତାର ଏମାଃ କୁଆଏ" ଚିନାଃ ମିଃ ଶିଙ୍ଗି ରେ ବାରା ଘାଣ୍ଟା କା ତାଇନା ? ଆଗାର ଯାହାୟ ଶିଙ୍ଗି ରେ ସେସେନାୟ କାଏ ଥୋଦୋଗାୟ ଚିୟାଃଚି ଅତେ ଦିଶୁମ ରାଃ ମାସ୍କାଲ ନେଲେୟାଏ।
\v 10 ମେନଦୋ ଆଗାର ଯାହାୟ ନିଦା ରେ ସେସେନାୟ ଥୋଦୋଗାୟ, ଚିୟାଃଚି ଇନକୁୱାଃ ରେ ମାର୍ସାଲ ବାନୋଗା।"
\v 11 ୟୀଶୁ ନେୟାଏ କାଜି କାଜିକେଦାଏ ଆଡୋଃ ଏନାତାୟୋମ୍ତେ ଇନକୁକେ କାଜିୟାଃ କୋୱାଏ" ଆବୁଆ ଗାତି ଲାଜାର ଦୁଣୁମ କାନାୟ, ମେନଦୋ ଇଙ୍ଗ ଇନିଃ କେ ବିରିଦ ସେନ ତାନିଙ୍ଗ୍।"
\v 12 ଏନ୍ତେ ଚେଲା କୋ ୟୀଶୁ କେ କାଜିକେଦାକୋ" ହେ ପ୍ରାଭୁ ଦୁଣୁମ କାନ ରେ ଦୋ, ଇନିଃ ବାଞ୍ଚାଅ କେନୋୱାୟ।"
\v 13 ୟୀଶୁ ଇନିଜାଃ ଗୋନୋଏଃ କାଜି କାଜିକେଦାଏ, ମେନଦୋ ଇନକୁ ଦୁଣୁମ ରେୟାଃ ଗିତିଃ କାଜି କାଜିକେଦାଏ ମେନ୍ତେ ପାହୋମ କେଦାକୋ।
\v 14 ଏଣ୍ଡେ ୟୀଶୁ ଇନକୁକେ ସାଫା-ସାଫା କାଜିକେଃକୁୱାଏ" ଲାଜାର ଗୋଏଃ ଜାନାଏ;
\v 15 ଆଡୋଃ ଇଙ୍ଗ୍ ଆପେ ଲାଗିନ ତେ ରାଶିକାଅ ତାନିଙ୍ଗ୍ ଚି ଇଙ୍ଗ ଏନ୍ତାଃରେ କାଇଙ୍ଗ ତାଇକେନା ଏନାତେ ଆପେ ବିଶ୍ଵାସ ୟାପେ। ମେନଦୋ ଦୋଲା, ଇନିଃ ତା ସେନାବୁ।"
\v 16 ଏନ୍ତେ ଦୀଦମୁସ୍ ନୁତୁମ ତାନ ଥୋମା, ଆୟାଃ ଗାତି ଚେଲାକୋକେ କାଜିକେଃ କୁଆଏ, ଦୋଲା ଆବୁ ହୋ ଆୟାଃ ଲୋଃ ଗୋଜୋଃ ତେ ସେନାବୁ। (ୟୀଶୁ ଜୀଉ ବିରିନିଦ୍ ଆଡୋଃ ଜିଦାନ)
\v 17 ଏନ୍ତାଃ ସେଟେର କେତେ ୟୀଶୁ ସାରିକେଦାଏ ଲାଜାର ଚାଇର ଦିନ ହୋବାଜାନା କାବାର ରେ ଦୋହୋକାନ ତାଇକେନାଏ।
\v 18 ବେଥାନିୟାହ ହାତୁ ଯେରୁସାଲିମ ଏତେ ଦୁଇ ମିଲ ସାଙ୍ଗିଙ୍ଗ୍ ନାଡ଼େଏ ରେ ତାଇକେନା।
\v 19 ୟାହୁଦୀ ହଡ଼ୋ ଏତେ ବାହୁତ କୋ ମାର୍ଥା ଆଡୋଃ ମାରିୟାମ ତାଃ ଆକିନାଃ ହାଗା ଗୋଏଃଜାନ୍ତେ ଶାନ୍ତି ଏହେମ ଲାଗିନ ହିଜୁଃ ଲେନାକୋ।
\v 20 ୟୀଶୁ ହିଜୁଃ ତାନାଏ ଆୟୁମ କେତେ ମାର୍ଥା ନାପାମ ଲାଗିନତେ ସେନ ଜାନାଏ, ମେନଦୋ ମାରିୟାମ ଅଡ଼ାଆ ରେ ଦୁବାକାଣ ତାଇନ ଜାନାଏ।
\v 21 ମାର୍ଥା ୟୀଶୁ କେ କାଜିକେଦାଏ, ହେ ପ୍ରାଭୁ ଆଗାର ଆମ ନେତାଃ ରେ ତାଇନ୍ ଲେନ୍ତେୟାମ୍ ହୋଲେ ଇଙ୍ଗଆଃ ହାଗା କାଏ ଗୋଏଃ ଜାନ୍ତେ।
\v 22 ଆଡୋଃ ନାଃ ହ ଇଙ୍ଗ ସାରିୟାଇଙ୍ଗ ଚି ଅକନାଃ ପାରମେଶ୍ଵର ଏତେ ଆମ ଆସିୟାମ୍, ପାରମେଶ୍ଵର ଏନାକେ ଏମାମେୟାଏ।
\v 23 ୟୀଶୁ ମାର୍ଥା କେ କାଜିକେଦାଏ, "ଆମାଃ ହାଗା ଆଡୋଃ ମିଶା ଜିହିଦ ବିରିଦୋଗାଏ।"
\v 24 ମାର୍ଥା ୟୀଶୁକେ କାଜିକେଦାଏ, ଇଙ୍ଗ ସାରିୟାଇଙ୍ଗ ଆଖିରି ହୁଲାଙ୍ଗ ଜୀବିନିରିଦ ସାମାୟ ରେ ଲାଜାର ଜୀଉ ବିରିଦୋଗାଏ।
\v 25 ୟୀଶୁ ଆଇଃ କେ କାଜିକେଦାଏ, "ଇଙ୍ଗ ଜୀବିନିରିଦ ଆଡୋଃ ଜିଦାନ୍ ତାନିଙ୍ଗ୍, ଅକଏ ଇଙ୍ଗଆଃ ରେ ବିଶ୍ଵାସ ରିକାୟାଏ ଗୋଏଃ କୋରେ ହ ଜିହିଦଗାଏ,
\v 26 ଆଡୋଃ ଅକଏ ଜିହୀଦ୍ ମେନାଇୟା ଏନ୍ତେ ଇଙ୍ଗଆଃ ରେ ବିଶ୍ଵାସ ରିକାୟାଏ, ହିନିଃ ଚିଉଲାହୋ କାଏ ଗୋଜୋଗାଏ। ଚିନାଃ ନେ କାଜି ରେ ଆମ ବିଶ୍ଵାସ ରିକା ତାନାମ ?"
\v 27 ମାର୍ଥା ୟୀଶୁ କେ କାଜିକେଦାଏ" ହାଁ ହେ ପ୍ରାଭୁ, ଇଙ୍ଗ ବିଶ୍ଵାସ ତାନିଙ୍ଗ୍ ଆମ ପାରମେଶ୍ଵର ରାଃ ହୋନ ମାସୀହ ଅକଏ ଅତେଦିଶୁମ ରେ ହିଜୁଃ ଲାଗିନ୍ ତାଇକେନାଏ ଇନିଃ ଆମ ତାନମେ।" (ୟୀଶୁ ରାଆ କେଦାଏ)
\v 28 ମାର୍ଥା ନେୟା କାଜିକେତେ ସେନ ଜାନାଏ, ଏନ୍ତେ ଆଜାଃ ମିଶି ମାରିୟାମ କେ କେଡ଼ାକେତେ ହାପା-ହାପା କାଜିକେଦାଏ, ୟୀଶୁ ନେତାଃ ରେଗି ମେନିଜା ଆମକେ କେଡ଼ାମେ ତାନାଏ।
\v 29 ନେୟା ଆୟୁମ କେତେ ମାରିୟାମ ଜାଲଦି ତିଙ୍ଗୁ ଜାନାଏ ଏନ୍ତେ ୟୀଶୁ ତାଃ ସେନ ଜାନାଏ।
\v 30 ୟୀଶୁ ନାଆ ଅଗି ହାତୁ ରେ କାଏ ହ ବୋଲୋ ଲେନାଏ ମେନଦୋ ମାର୍ଥ ଲୋଃ ନାପାମ ଜାଗା ରେ ଗି ତାଇକେନାଏ।
\v 31 ଏନ୍ତେ ହେନ ୟାହୁଦୀକୋ ଇନିଜାଃ ଲୋଃ ଅଡ଼ାଆ ରେ କ ତାଇକେନା ହାର ମାରିୟାମ କେ ଶାନ୍ତି ଏମତାଇକେନାକୋ ମାରିୟାମ ରାଃ ଜାଲଦି ବାହାରି ସେନ ନେଲ କେତେ ପାହୋମ କେଦାକୋ ଚି ଇନିଃ କାବାର ପାଡ଼ ତେ ରାଆ ନାଙ୍ଗ ସେନ ତାନାଏ। ଏନ୍ତେ ଆକୋ ହଁ ତାୟୋମ ତେକ ସେନ ଯାନାକୋ।
\v 32 ଚିମ୍ତା ମାରିୟାମ ୟୀଶୁକେ ନେଲ କିଜାଏ ହେନ ଜାଗା ରେ ଆଜାଃ କାଟା ଶୁବା ରେ ଉୟୁଃ କେତେ କାଜିକେଦାଏ" ହେ ପ୍ରାଭୁ ଆମ ନେତାଃ ତାଇକେନ ରେ ହନାଙ୍ଗ ଇଙ୍ଗଆଃ ହାଗା କାଏ ଗୋଏଃ ଜାନତେ।"
\v 33 ୟୀଶୁ ମାରିୟାମ କେ ଆଡୋଃ ହେନ ୟାହୁଦୀ କୋକେ ଅକଏ ଆକିନ ଲୋଃ ହିଜୁଃ ଲେନାକୋ, ରାଆତାନ ନେଲକେତେ, ଆତ୍ମା ରେ ବାହୁତ ଦୁକୁ ଆଡୋଃ ଆକ୍ ବାକାଅ
\v 34 ଏନ୍ତେ କାଜିକେଦାଏ" ଲାଜାର କେ କୋତାଃ ରେ ପେ ଦୋହୋ କାଇଜା ?" ଇନକୁ ୟୀଶୁ କେ କାଜିକେଦାକୋ" ହେ ପ୍ରାଭୁ ଦୋଲା ନେଲ କିମେ।"
\v 35 ରାଆ କେଦାଏ।
\v 36 ଏଣ୍ଡେ ୟାହୁଦୀକୋ କାଜିକେଦାକୋ" ନେଲେପେ ୟୀଶୁ ଇନିଃ କେ ଚିମନାଙ୍ଗ ଦୁଲାଡ଼ ତାଇକେନାଏ।"
\v 37 ମେନଦୋ କୁଛ ୟାହୁଦୀ ଥାଲାଏତେ କାଜିକେଦାକୋ" ଚିନାଃ ନିଃ ଆନ୍ଧାକୋଆ ମେଏ ଖୋଲାଅ କାଦାଏ, ନେୟା ହ ଗି କାୟ ରିକା ଧାଡ଼ିଜାନା ଚି ନେ ହଡ଼ କାଏ ଗୋଏଃ ଜାନତେ। (ଲାଜାର ଜୀହିଃ ଜାନାଏ)
\v 38 ୟୀଶୁ ମୋନ ରେ ଆଡୋଃ ବାହୁତ ଗି ଉଦାସ କେତେ କାବାର ତାଃ ହିଜୁଃ ଜାନାଏ। ଏନା ମିୟାଃ ଗୁମ୍ଫା ତାଇକେନା ଆଡୋଃ ମାରାଙ୍ଗ ଦିରିତେ ଢାପୁକାନ ତାଇକେନା।
\v 39 ୟୀଶୁ କାଜିକେଦାଏ" ଦିରିକେ ଆତୋଙ୍ଗେପେ।" ଗୋଏଃକାନ ନିଜାଃ ମିଶି ମାର୍ଥା କାଜିକେଦାଏ" ହେ ପ୍ରାଭୁ ଇନିଃ ଦୋ ସୋୱାନ ତାନାଏ। ଚିୟାଃଚି ଇନିଃ କେ ଗୋଜାକାନ ଚାରଦିନ ହୋବା ଛାବାକାଣା।"
\v 40 ୟୀଶୁ କାଜିକେଦାଏ" ଚିନାଃ ଇଙ୍ଗ କାଇଙ୍ଗ କାଜିଲେଦା ଚି ଆଗାର ଆମ ଇଙ୍ଗକେ ବିଶ୍ଵାସ ରିକାୟାମ ପାରମେଶ୍ଵର ରାଃ ମାନାରାଙ୍ଗ ନେଲେୟାମ।"
\v 41 ଏନା ତାୟୋମତେ ହଡ଼ୋ କ ଦିରି କେ ଆତୋମ୍ କେଦାକୋ। ଏନ୍ତେ ୟୀଶୁ ସିର୍ମାଦିଶୁମ ପାଡ଼ ନେଲକେତେ କାଜିକେଦାଏ" ହେ ଆବା ଆମକେ ଧାନ୍ୟାବାଦ ତାନିଙ୍ଗ ଚି ଆମ ଇଙ୍ଗଆଃ ଆୟୁମକେଦାମ୍।
\v 42 ଇଙ୍ଗ ସାରିତାଇକେନାଇଙ୍ଗ୍ ଆମ ଆୟୁମ ଜାନାୱ ତାନାମ ଆଡୋଃ ଆୟୁମ କାଦାମ ମେନଦୋ ଅକନ ଭିଡ଼ ନେ ନାଡ଼େଏ ରେକୋ ତିଙ୍ଗୁ କାନାକୋ ଇନକୁୱାଃ ଚାଲତେ ଇଙ୍ଗ ନେୟା କାଜିକେଦାଇଙ୍ଗ, ଏନାତେ ଚି ଇନକୁ ବିଶ୍ଵାସ ୟାକ, ଚି ଆମ ଇଙ୍ଗକେ କୁଲା କାଦିଙ୍ଗାମ।
\v 43 ନେୟା କାଜିକେତେ ଜୋରତେ କିରଲାୱ କେତେ କାଜିକେଦାଏ" ହେ ଲାଜାର ଅଡୋଙ୍ଗ ମେ।"
\v 44 ଅକଏ ଗୋଜାକାନ ତାଇକେନାଏ ଇନିଃ କାଫାନ୍ ଲିଜାଃ ତେ ତିଈ କାଟା ଥୋଲାକାନ ଗି ଅଡୋଙ୍ଗ ଜାନାଏ, ଆଡୋଃ ଇନିଜାଃ ମେଏ ମୁହାଡ଼ କାଫାନ୍ ପାଚି ତେ ଥୋଲାକାନ ତାଇକେନା। ୟୀଶୁ ଇନକୁକେ କାଜିକେଃକୁୱାଏ" ଇନିଃ କେ ରାଡ଼ାଇ ପେ ଆଡୋଃ ସେନ ରିକାଇପେ।" (ୟୀଶୁ କେ ସାବିନାଙ୍ଗ୍ ତେ ରୋଯୋଟ)
\v 45 ଏନ୍ତେ ମାରିୟାମ ଅଡ଼ାଆ ହିଜୁଃ କାନ ବାହୁତ ୟାହୁଦୀ ହଡ଼ୋକୋ ଏତେ ୟୀଶୁ ରାଃ କାମି ନେଲକେତେ ଆଇଃ କେ ବିଶ୍ଵାସ କିଜାକୋ।
\v 46 ମେନଦୋ ଆକୋକ ଏତେ କୁଛ କୋ ଫାରିସୀ କୋତାଃ ସେନ୍ କେତେ ୟୀଶୁ ରାଃ କାମିକୋକେ ଉଦୁବ କେଦାକୋ।
\v 47 ପ୍ରାଧାନ ୟାଜାକକୋ ଆଡୋଃ ଫାରିସୀ କୋ ମାରାଙ୍ଗ୍ ପାଞ୍ଚ ସାଭା (ମାରାଙ୍ଗ୍ କାଚହାରି ସାଭା) ଦୋହୋ କେଦାକୋ ଆଡୋଃ କାଜିକେଦାକୋ" ଆବୁ ଚିନାଃ ବୁ ରିକାତାନା ? ନେ ହଡ଼ୋ ଦ ବାହୁତ ଚିହ୍ନା କାମିକୋ ରିକାତାନାଏ।
\v 48 ଆଗାର ଆବୁ ନିଃ କେ ନେକାଗୀ ବୁ ବାଗି ତାଇୟା ଏଣ୍ଡେ ସବେନ କୋ ଆଇଃ କେ ବିଶ୍ଵାସ ରିକାୟାକୋ ଏନ୍ତେ ରୋମୀ ହଡ଼ୋକୋ ଆବୁଆଃ ଜାଗା କୋକେ (ପାବିତାର ମାନ୍ଦିର) ଆଡୋଃ ଆବୁଆଃ ହଡ଼ୋକୋକେ ରେଏଃ କେୟାକୋ।"
\v 49 ଏଣ୍ଡେ ପ୍ରାଧାନ ୟାଜାକ କୋତେ କାଇଫା ନୁତୁମ ମିୟାଃ ହଡ଼ ହେନ୍ ସିର୍ମାଦିଶୁମ ରେନ ମାରାଙ୍ଗ ୟାଜାକ ଇନକୁ କେ କାଜିକେଦାଏ" ଆପେ ଯାହାନାଃ କାପେ ସାରିଆ;
\v 50 ଆଡୋଃ କାପେ ବୁଝାଅଃ ତାନା ଚି ଆବୁ ହଡ଼ୋ କୋୱା ବୁଗିନ ଲାଗିନ ତେ ମିୟାଃ ହଡ଼ ଗୋଜୋଃ ଚାଏ ଏନ୍ତେ ସବେନ ଜାତି ହଡ଼ୋକୋବୁ ବାଞ୍ଚାୱ ଚା।"
\v 51 ନେୟା ଆୟାଃ ପାଡ଼ତେ କାଏ କାଜିକେଦାଏ ମେନଦୋ ହେନ୍ ସିର୍ମାଦିଶୁମ ରେନ ମାରାଙ୍ଗ ୟାଜାକ ତାଇକେତେ ଭାବିଷ୍ୟବାଣୀ କାଜିକେଦାଏ, ୟୀଶୁ ଏନ ଜାତି ହଡ଼ୋକୋ ନାଙ୍ଗ ଗୋଜୋଗାଏ
\v 52 ଆଡୋଃ ୟୀଶୁ ଆକୋ ହଡ଼ୋକୋ ନାଙ୍ଗ ଭାଇର କାହା ମେନଦୋ ପାରମେଶ୍ଵର ରାଃ ଛିତିଛାନ ହୋନ୍ କୋକେ ମୀଇଃ ତାକୋୱାଏ।
\v 53 ଏନ୍ତେ ୟାଜାକ ଆଡୋଃ ଫାରିସୀ କୋ ଏନ ହୁଲାଙ୍ଗ ତେ ୟୀଶୁ କେ ଗୋଗୋଏଃ ଲାଗିନତେ ରୋଜୋଟ ବାଇ ସୁରୁ ଏଟେଃ କେଦାକୋ।
\v 54 ଏନାମେନ୍ତେ ୟୀଶୁ ଏନ୍ତାଃଏତେ ୟାହୁଦୀ କୋୱାଃ ନେପେଲ ରେ କାଏ ହୋନୋର କେଦାଏ, ମେନଦୋ ଟୋନାଙ୍ଗ୍ ନାଡ଼େଏ ଦିଶୁମ ଇଫ୍ରାଇମ୍ ନୁତୁମ ହାତୁ ରେ ଆୟାଃ ଚେଲାକୋ ଲୋଃ ତାଇଜାନାଏ।
\v 55 ୟାହୁଦୀ କୋୱା ଫାସାହ ପାରାବ ନାଡ଼େଏଜେନ ତାଇକେନା ଏନ୍ତେ ବାହୁତ ହଡ଼ୋକୋ ଫାସାହ ପାରାବ ରାଃ ଶିଦା ଦିଶୁମ ଏତେ ଜେରୁସାଲେମ କ ହିଜୁଃ ଜାନା ଚି ଆକୋ ଆକୋକେ ପାରାବେନ୍ତେ ଶୁଦ୍ଧକ ଦୋହୋ ଧାଡ଼ିୟା।
\v 56 ଏନ୍ତେ ଆକୋ ୟୀଶୁକେ ଦାଣାତାନ ଲୋଃ ମାନ୍ଦିର ରେ ତିଙ୍ଗୁକେତେ ଆକୋ କୁଲିକାଜିଅଃ ତାନାକୋ "ଚିନାଃ ପାହୋମ୍ ତାନାପେ ଆପେ ? ଚିନାଃ ୟୀଶୁ ପାରାବ ରେ କାଏ ହିଜୁ ଗାଏ ?"
\v 57 ପ୍ରାଧାନ ୟାଜାକକୋ ଆଡୋଃ ଫାରିସୀ କୋ ନେ ଆଦେଶ ଏମ ଲେଦାକୋ ଚି ଆଗାର ଜାହାଁଏ ହ ୟୀଶୁ କେ ନେଲେରେ ଉଦୁବେ ଚାକୋ ଏନାତେ ଆକୋ ଇନିଃ କେ ସାସାବ ଧାଡ଼ିୟାକୋ।
\c 12
\p
\v 1 ୟୀଶୁ ଫାସାହ ରାଃ ଛାଅ ଦିନ ଶିଦା ରେ ବେଥାନିୟା ହାତୁ ତେ ହିଜୁଃ ଜାନାଏ ଅକ୍ତା ରେ ଲାଜାର ତାଇକେନାଏ, ଅକଏ କେ ୟୀଶୁ ଗୋଜାକାନ କୋଏତେ ଜୀଉ ବିରିଦ ଲେଦାଏ।
\v 2 ହେନ୍ତାଃ ଇନକୁ ୟୀଶୁ ଲାଗିନ ଯୋଜୋମାଃ ବାଇ କେଦାକୋ; ହାର ମାର୍ଥା ସେୱା-ସୁସାର ରିକାତାଇନାଏ, ଆଡୋଃ ଲାଜାର ୟୀଶୁ ଲୋଃ ଜୋମ ଦୁବାକାଣ କୋଏତେ ମିହଡ଼ ତାଇକେନାଏ।
\v 3 ଏନ୍ତେ ମାରିୟାମ ଜାଟାମାଂଶୀ ରାଃ ଆଧା ସେର ଗନଙ୍ଗ ତେୟା ସୋୱାନ ସୁନୁମ ଆଉ କେତେ ୟୀଶୁ ରାଃ କାଟା ସୁବା ରେ ଦୁଲ କେଦାଏ, ଆଡୋଃ ଆଜାଃ ଉବ ତେ ଇନିଜାଃ କାଟାକେ ଯଦ କିଜାଏ; ଆଡୋଃ ସୋୱାନ ସୁନୁମ ରାଃ ସୋୱାନ ତେ ଗୋଟା ଅଡ଼ାଆ ସୋୱାନ ଜାନା।
\v 4 ମେନଦୋ ଇନିଜାଃ ଚେଲା କୋ ଏତେ ୟାହୁଦା ଇସ୍କାରିୟୋତୀ ନୁତୁମ ମିହଡ଼ ଚେଲା ଅକଏ ୟୀଶୁ କେ ସାସାବରିକା ନିଃ ତାଇକେନାଏ, କାଜିକେଦାଏ
\v 5 "ନେ ସୋୱାନ ସୁନୁମ ତିନ ଶୋ ଦିନାର ରେ ଆଖରିଙ୍ଗ୍ କେତେ ଗାରିବ କୋକେ ଚିନାଃ ଲାଗିନ କା ଏମଜାନା ?"
\v 6 ଇନିଃ ନେ କାଜି ନେୟା ଲାଗିନ କାଏ କାଜିକେଦାଏ ଚି ଇନିଃ କେ ଗାରିବ କୋୱା ଚିନ୍ତା ତାଇକେନା ମେନଦୋ ଏନାଲାଗିନ ଚି ଇନିଃ ଚୋରାଏ ତାଇକେନାଏ, ହାର ଇନିଜାଃ ତାଃ ଇନକୁୱାଃ ଥାଇଲା ତାଇତାନ ତାଇକେନା ଆଡୋଃ ଏଣ୍ଡେରେ ଚିମନାଙ୍ଗ୍ ସାଯୁଅ ତାଇକେନା, ଇନିଃ ଅଡୋଙ୍ଗ କେ ତାଇକେନାଏ।
\v 7 ୟୀଶୁ କାଜିକେଦାଏ, "ଇନିଃ କେ ତାଇନ ଚିକାଏପେ। ନିଃ ବାଚାୱ କାନ ତେୟା କେ ଇଙ୍ଗଆଃ ତୋପାହୁଲାଙ୍ଗ ସାନ ଦୋହୋଚାଏ।
\v 8 ଚିୟାଃଚି ଗାରିବ କୋ ଆପେଲୋଃ ସବେନ ହୁଲାଙ୍ଗ ତାଇନାକୋ, ମେନଦୋ ଇଙ୍ଗ ଆପେଲୋଃ ସବେନ ହୁଲାଙ୍ଗ କାଇଙ୍ଗ ତାଇନା।" (ଲାଜାର କେ ଗୋଗୋଏଃ ନାଙ୍ଗ ରୋଯୋଟ)
\v 9 ଏନ୍ତେ ୟାହୁଦୀ କୋୱାଃ ମାରାଙ୍ଗ୍ ଭିଡ଼ ୟୀଶୁ କେ ବେଥାନିୟା ରେ ମେନିଯା ମେନ୍ତେ କୋ ସାରିକେଦା, ଏଣ୍ଡେ ହ ଭିଡ଼ କୋ ୟୀଶୁ କେ ନେଲେ ଲାଗିନ ମେନ୍ତେ କାହା ମେନଦୋ ଲାଜାର ଲାଗିନ ଅକଏ କେ ଇନିଃ ଗୋଏଃ ହେତେ ଜୀଉବିରିଦ ଲିଜାଏ ନେନେଲ କୋ ହିଜୁଃ ଜାନା।
\v 10 ଏନ୍ତେ ପ୍ରାଧାନ ୟାଜାକକୋ ଲାଜାର କେ ହ ଗି ଗୋଏଃ ଲାଗିନତେ ରୋଯୋଟ କେଦାକୋ।
\v 11 ଚିୟାଃଚି ଇନିଜାଃ ମେନ୍ତେ ବହୁତ ୟାହୁଦୀକୋ ସେନୋଃ ଯାନାକୋ ଆଡୋଃ ୟୀଶୁ କେ ବିଶ୍ଵାସ କିଜାକୋ।
\v 12 ଏଟାଃ ହୁଲାଙ୍ଗ ବାହୁତ ହଡ଼ୋକୋ ଯେ ପାରାବ ରେ ହିଜୁଃ ଲେନାକୋ ନେୟା ଆୟୁମ କେଦାକୋ ଚି ୟୀଶୁ ୟେରୁଶାଲେମ ହିଜୁଃ ତାନାଏ।
\v 13 ଏନାଲାଗିନ ଇନକୁ କିତା କତକୋ ଆଉକେଦାକୋ ଆଡୋଃ ଇନିଃ ଲୋଃ ନାପାମ ଲାଗିନ ଅଡୋଙ୍ଗ ନାକୋ, ଆଡୋଃ କିରଲାୱ ଏଟେଃ କେଦାକୋ, "ହୋଶାନା" ! ଧାନ୍ୟା ଇସ୍ରାଏଲ ରାଃ ରାଜା, ଯେ ପ୍ରାଭୁ ଆଃ ନୁତୁମ ତେ ହିଜୁଃ ତାନାଏ।"
\v 14 ଚିମ୍ତା ୟୀଶୁ କେ ମିୟାଃ ଗାଧା ରାଃ ହୋନ ନାମଜାନାଏ; ଏଣ୍ଡେ ଇନିଃ ଇନିଜାଃ ଚେତାଙ୍ଗ୍ ରେ ଦୁବଜାନାଏ, ଜେଲେକା ଅଲାକାନା,
\v 15 "ହେ ସିୟୋନ ରାଃ କୁଡ଼ି ହୋନ, ଆଲୋମ ବୋରୋୟେ, ନେଲେମେ, ଆମାଃ ରାଜା ଗାଧା ହୋନ ଚେତାଙ୍ଗ୍ ରେ ଦୁବ କେତେ ହିଜୁଃ ତାନାଏ।"
\v 16 ୟୀଶୁ ରାଃ ଚେଲାକୋ ନେୟାକ ଶିଦା କାକୋ ବୁଝାଅ ଧାଡ଼ିଯାନା, ମେନଦୋ ୟୀଶୁ ରାଃ ମାନାରାଙ୍ଗ ହୋବାଜାନ୍ତେ ମୋନେରିକା କେଦାକୋ ଚି ନେୟା ୟୀଶୁ ରାଃ ବିଷାୟ ରେ ଅଲାକାନା ଏନ୍ତେ ହଡ଼ୋକ ଆଇଃ କେ ଏନଲେକାଗି ବ୍ୟହାର କେଦାକୋ।
\v 17 ଏନ୍ତେ ଭିଡ଼ ହେତେ ଏନ ହଡ଼ୋ ଗୋୱା ଏମକେଦାକୋ, ଅକଏ କୋ ଏନ ସାମାୟ ୟୀଶୁ ଲୋଃ ତାଇକେନାକୋ ଚିମ୍ତା ଇନିଃ ଲାଜାର କେ କାବାର ଏତେ କେଡ଼ା କେତେ ଗୋଜାକାନ କୋ ଏତେ ଜିହୀଦ ଲିଯାଏ।
\v 18 ଏନା ମେନ୍ତେ ବାହୁତ ହଡ଼ୋ କୋ ୟୀଶୁ ଲୋଃ ନାପାମ ହିଜୁଃ ଲେନାକୋ ଚିୟାଃଚି ଇନକୁ ନେୟା ଆଶ୍ଚର୍ଯ୍ୟ କାମୀ ରିକାକାଦାଏ ମେନ୍ତେ ଆୟୁମ ଲେଦାକୋ।
\v 19 ଏଣ୍ଡେ ଫାରିସୀ କୋ ଆକୋଆକୋ କାଜିଜାନାକୋ, "ପାହୋମେ ପେ କାଟିଃ ଆପେ ସାମାଗି ପେ କୋଷିସ ତାନା, ନେଲେପେ ପୁରା ଅତେଦିଶୁମ ଆୟାଃ ତାୟୋମ ସେନ୍ ତାନାଏ।" (ୟୁନାନୀ କୋୱାଃ ୟୀଶୁ କେ ଦାଣା)
\v 20 ଯେ ହଡ଼ୋ କୋ ପାରାବ ରେ ଆରାଧାନା ଲାଗିନ ହିଜୁଃ ଲେନାକୋ ଇଙ୍କୁଏତେ କୁଛ ହଡ଼ୋ କୋ ୟୁନାନୀ କୋ ତାଇକେନାକୋ।
\v 21 ଇନକୁ ଗାଲୀଲୀରାଃ ବୈତଶଏଦା ହେତେ ହିଜୁଃ କାନ ଫିଲିପୁସ ତାଃ କ ସେନଯାନା ଏନ୍ତେ କାଜିକେଦାକୋ" ସାହେବ ଆଲେ ୟୀଶୁ ଲୋଃ ନାପାମ୍ ସାନାଙ୍ଗ ତାନାଲେ
\v 22 ଫିଲିପୁସ ହିଜୁଃ କେତେ ଆନ୍ଦ୍ରିୟାସ କେ କାଜିକେଦାଏ, ଏନ୍ତେ ଆନ୍ଦ୍ରିୟାସ ଆଡୋଃ ଫିଲିପୁସ କିନ ସେଙ୍କେତେ ୟୀଶୁକେ କାଜିକିଜାକୋ।
\v 23 ଏନାତେ ୟୀଶୁ ଇନକୁକେ କାଜିକେଦାଏ" ଏନ ସାମାୟ ସେଟେର ଜାନା ଚି ମାନୱା ରାଃ ହୋନ ରାଃ ମାନାରାଙ୍ଗ୍ ହୋବାଅଃ ଚା।
\v 24 ଇଙ୍ଗ ଆପେକେ ସାର୍ତି-ସାର୍ତି କାଜି ତାନିଙ୍ଗ୍ ଚି ଜାହୁଲାଙ୍ଗ ସାଂ ଗୋହୋମ ରାଃ ମିୟାଃ ଜାଙ୍ଗ୍ ଅତେରେ ତାଇନ କେତେ କାଏ ଗୋଜୋଗା, ଏନା ଏସ୍କାର ଗି ତାଇନାଏ, ମେନଦୋ ଚିମତା ଗୋଏଃ କୋୱାଏ, ଏଣ୍ଡେ ମିଃ ଥିମବା ଯୋ ଆୱେୟାଏ।
\v 25 ଅକଏ ଆୟାଃ ଜୀଦାନ କେ ସୁକୁଆଏ, ହିନିଃ ଏନାକେ ଆଃଦ୍ କେୟାଏ, ଏନ୍ତେ ଅକଏ ନେ ଅତେଦିଶୁମ ରେ ଆୟାଃ ଜୀଦାନ କେ କାଏ ସୁକୁଆଏ, ଇନିଃ ଆୟାଃ ଜୀଦାନ କେ ଜାନାୱ ଜୀଦାନ ଲାଗିନ୍ ରକ୍ଷା ରିକାୟାଏ।
\v 26 ଆଗାର ଜାହାଁଏ ଇଙ୍ଗଆଃ ସେୱା ରିକାୟାଏ, ଏଣ୍ଡେ ଇଙ୍ଗଆଃ ତାୟୋମ ହିଜୁଃ ଚାଏ; ଆଡୋଃ ଅକତାଃ ଇଙ୍ଗ ମେନାଇଙ୍ଗ୍ ୟା, ହେନ୍ତାଃ ଇଙ୍ଗଆଃ ସେୱାନିଃ ହ ତାଇନାଏ। ଆଗାର ଜାହାଁଏ ଇଙ୍ଗଆଃ ସେୱା ରିକାୟାଏ, ଏଣ୍ଡେ ଆବା ଇନିଃ କେ ଆଦାର ଏମିୟାଏ।" (ୟୀଶୁ କ୍ରୁଶ ଗୋନୋଏଃ କେ ସୀଦାରେ କାଜିକେଦାଏ)
\v 27 "ନାଆ ଇଙ୍ଗଆଃ ଜୀଉ ରେ କାଇଙ୍ଗ ସାହାଅ ତାନା। ଏନାମେନ୍ତେ ନାଆ ଇଙ୍ଗ ଚିନାଃ କାଜିୟାଇଙ୍ଗ ? 'ହେ ଆବା, ଇଙ୍ଗକେ ନେ ସାମାୟ ତେ ବାଞ୍ଚାୱୀଙ୍ଗ ମେ ?' ଚିୟାଃଚି ଇଙ୍ଗ ନେଲାଗିନ ଗି ନେ ସାମାୟ ରେ ସେଟେରା କାନିଙ୍ଗ।
\v 28 ହେ ଆବା, ଆମାଃ ନୁତୁମ ରାଃ ମାନାରାଙ୍ଗ୍ ରିକାଏମେ।" ଏନ୍ତେ ନେ ରିମିଲଦିଶୁମ ତେ କାଜି ହିଜୁଃ ଲେନା, "ଇଙ୍ଗ ଇନିଜାଃ ମାନାରାଙ୍ଗ୍ କାଦାଇଙ୍ଗ, ହାର ଆଡୋଃ ହ ରିକାୟାଇଙ୍ଗ।"
\v 29 ଏନ୍ତେ ଅକନ ହଡ଼ୋ କୋ ତିଙ୍ଗୁକେତେ ଆୟୁମ ତାଇକେନାକୋ ଇନକୁ କାଜିକେଦାକୋ ଚି ରିମିଲ ସାଡୀଜାନା। ଏଟାଃ କୋ କାଜିକେଦାକୋ, ମିୟାଃ ସିର୍ମାଦାସୀ ଇନିଃ ଲୋଃ ବାକାଣ କେଦାଏ
\v 30 ଏନାତେ ୟୀଶୁ କାଜିକେଦାଏ "ନେ ଆୱାଜ ଇଙ୍ଗଆଃ ଲାଗିନ କାହା, ମେନଦୋ ଆପେଲାଗିନ ହିଜୁଃ ଜାନା।
\v 31 ନାଆ ନେ ଅତେଦିଶୁମ ରାଃ ବିଚାର ହୋବାଅତାନା, ନାଆ ନେ ଅତେଦିଶୁମ ରାଃ ଚାଲାଓନିଃ ଅଡୋଙ୍ଗ
\v 32 ଆଡୋଃ ଇଙ୍ଗ ଆଗାର ଅତେ ଏତେ ଚେତାଙ୍ଗ୍ ରାକାବୋଗାଇଙ୍ଗ, ଏଣ୍ଡେ ସବେନ କୋକେ ଇଙ୍ଗଆଃ ନାଡ଼େଏ ଥାଇଃ କୋୱାଇଙ୍ଗ।"
\v 33 ନେଲେକା କାଜିକେତେ ୟୀଶୁ ନେୟା ଉଦୁବ କେଦାଏ ଚି ଇନିଃ ଚିଲକା ଗୋନୋଏଃ ତେ ଗୋଜୋଗାଏ।
\v 34 ଏନାତେ ହଡ଼ୋକୋ ଇନିଃ କେ କାଜିକେଦାକୋ, "ଆଲେ ଆଇନ ରାଃ ନେ କାଜି ଆୟୁମ କାଦାଲେ ଚି ମାସୀହ ସବେନ ହୁଲାଙ୍ଗ ତାଇନୋଗାଏ, ହାର ଆମ ଚିନାଃ ମେନ୍ତେ କାଜିତାନାମ ଚି ମାନୱା ରାଃ ହୋନ କେ ଚେତାଙ୍ଗ୍ ରାକାବ ଜାରୁରୀ ମେନାଃ ? ନେ ମାନୱା ରାଃ ହୋନ ଅକଏ ତାନିଃ ?"
\v 35 ୟୀଶୁ ଇନକୁ କେ କାଜିକେଦାଏ, "ମାସ୍କାଲ ନାଆ ହୁଡିଙ୍ଗ୍ ସାମାୟ ଲାଗିନ ଆପେ ଥାଲାରେ ମେନିୟା। ମାସ୍କାଲ ତାଇନଯାଏ ସେନେପେ ନେକା କା ହୋବାଅଚା ଚି ନୁବାଃ ଆପେକେ ହାୟୁର ପେୟାଏ। ଅକଏ ନୁବାଃ ରେ ସେସେନାଏ ଇନିଃ କାଏ ସାରିୟାଏ ଚି କୋତେ ସେନ୍ ତାନାଏ।
\v 36 ମାସ୍କାଲ ଆପେଲୋଃ ତାଇନଯାଏ ମାସ୍କାଲ ରେ ବିଶ୍ଵାସ ଏପେ ଏନାତେ ଆପେ ମାସ୍କାଲ ରାଃ ହୋନ ଗାଣା ପେ ବାଇୟୋଗା।" (ୟାହୁଦୀକୋ ୟୀଶୁକେ କାକୋ ବିଶ୍ଵାସ କିଜା) ନେ କାଜି କାଜିକେତେ ୟୀଶୁ ସେନୋଃ ଜାନାଏ ହାର ୟାହୁଦୀ କୋତେ ଉକୁ ଜାନାଏ।
\v 37 ୟୀଶୁ ଇନକୁୱାଃ ସମାନାଙ୍ଗ୍ ରେ ଇମିନାଙ୍ଗ ଚିହ୍ନା ଦେଖାୱାଃ କୋରେ ହ ଗି, ଇନକୁ ୟୀଶୁ କେ କାକୋ ବିଶ୍ଵାସ କିଜା;
\v 38 ଏନାତେ ୟାଶାୟାହ ଭାବିଷ୍ୟବାକ୍ତା ରାଃ କାଜିତେୟାଃ ପୁରା ହୋବାଅ ଚା ଅକନାଃ ଇନିଃ କାଜିକେଦାଏ" ହେ ପ୍ରାଭୁ, ଅକଏ ଆଲେୟାଃ ସଂଦେଶ କେ ବିଶ୍ଵାସ ରିକା କେଦାଏ ? ହାର ପ୍ରାଭୁ ଆଃ ପେଡ଼େଏ ଅକଏ ଲାଗିନତେ ନେଲଜାନା ?"
\v 39 ଏନା ମେନ୍ତେ ଇନକୁ କାକୋ ବିଶ୍ଵାସ ଧାଡ଼ି କେଦା, ଚିୟାଃଚି ୟାଶାୟାହ ନେୟା ହ କାଜି କାଦାଏ:
\v 40 ପାରମେଶ୍ଵର ଇନକୁୱାଃ ମେଏ କେ ଆନ୍ଧା ଆଡୋଃ ଇନକୁୱାଃ ମୋନ କେ କାଠୋର କେଦାଏ; ନେକା ଆଲୋ ହୋବାଅ ଚା ଚି ଇନକୁ ମେଏ କୋତେ ନେଲେ ଚାକୋ, ହାର ମୋନ ତେ ବୁଝାଅ ଚାକୋ, ଆଡୋଃ ରୁଆଡ଼ୋ ଚାକୋ, ହାର ଇଙ୍ଗ ଇନକୁକେ ଚାଙ୍ଗା କୋୱାଇଙ୍ଗ।"
\v 41 ୟାଶାୟାହ ନେ କାଜି ନେୟାମେନ୍ତେ କାଜିକେଦାଏ ଚି ଇନିଃ ୟୀଶୁ ରାଃ ମାନାରାଙ୍ଗ ନେଲ ଲେଦାଏ, ହାର ଇନିଃ ଇନିଜାଃ ବିଷାୟ ରେ କାଜିକେଦାଏ।
\v 42 ଏଣ୍ଡେ ହ ଗି ଆଧିକାରୀ କୋତେ ବାହୁତ କୋ ୟୀଶୁ କେ ବିଶ୍ଵାସ କିଜାକୋ, ମେନଦୋ ଫାରିସୀ କୋୱା ଚାଲତେ ନେପେଲ ରେ କାକୋ ଗ୍ରାହାନ ତାଇକେନାକୋ, ନେକା କା ହୋବାଅ ଚା ଛି ଇନକୁ କେ ଆରାଧାନାଲାୟ ଏତେ ଅଡୋଙ୍ଗ କୁଆକୋ:
\v 43 ଚିୟାଃଚି ହଡ଼ୋ କୋୱା ପ୍ରାସାଂସା ଇନକୁକେ ପାରମେଶ୍ଵର ରାଃ ପ୍ରାସାଂସା ହେତେ ଥିମବା ବେଶ୍ ସାନାଙ୍ଗ୍ ତାଇକେନା।
\v 44 ୟୀଶୁ ଜୋରତେ କାଜିକେଦାଏ, "ଅକଏ ଇଙ୍ଗକେ ବିଶ୍ଵାସ ରିକାତାନାଏ, ଇନିଃ ଇଙ୍ଗକେ ଭାଇର କାହା ମେନଦୋ ଇଙ୍ଗଆଃ କୁଲନିଃ କେ ବିଶ୍ଵାସ ରିକାୟାଏ।
\v 45 ହାର ଅକଏ ଇଙ୍ଗକେ ନେଲତାନାଏ, ଇନିଃ ଇଙ୍ଗଆଃ କୁଲନିଃ କେ ନେଲତାନାଏ।
\v 46 ଇଙ୍ଗ ଅତେଦିଶୁମ ରେ ମାସ୍କାଲ ବାଇକେତେ ହିଜୁଆକାନିଙ୍ଗ୍, ଏନାତେ ଅକଏ ଇଙ୍ଗକେ ବିଶ୍ଵାସୟାଏ ଇନିଃ ନୁବାଃ ରେ କାଏତାଇନାଏ।
\v 47 ଆଗାର ଜାହାଁଏ ଇଙ୍ଗଆଃ ବାକାଣ ଆୟୁମ କେତେ କାଏ ମାନାତିଙ୍ଗାଏ, ଏଣ୍ଡେ ଇଙ୍ଗ ଇନିଃ କେ କାଇଙ୍ଗ ଦୋଷୀୟା; ଚିୟାଃଚି ଇଙ୍ଗ ଅତେଦିଶୁମ କେ ଦୋଷୀ ବାଇଲାଗିନ କାହା, ମେନଦୋ ଅତେଦିଶୁମ କେ ବାଞ୍ଚାୱ (ଉଦ୍ଧାର) ଲାଗିନ ହିଜୁଃ କାନିଙ୍ଗ।
\v 48 ଅକଏ ଇଙ୍ଗକେ କାଏ ମାନାତିଙ୍ଗାଏ ଏନ୍ତେ ଇଙ୍ଗଆଃ ବାକାଣ କାଏ ଗ୍ରାହାନୟାଏ ଇନିଃ କେ ଦୋଷୀ ଲାଗିନ ମିହଡ଼ ମେନିଜା ମାନେ ଅକନ ବାଚାନ ଇଙ୍ଗ କାଜିକେଦାଇଙ୍ଗ ଏନାଗି ତାୟୋମ ହୁଲାଙ୍ଗ ହିନିଃ କେ ଦୋଷୀ ବାଇୟାଏ।
\v 49 ଚିୟାଃଚି ଇଙ୍ଗ ପାଡ଼ତେ ନେ କାଜି କାଇଙ୍ଗ କାଜି; ମେନଦୋ ଆବା ଅକଏ ଇଙ୍ଗକେ କୁଲକାଦିଙ୍ଗଆଏ ଇନିଃ ଗି ଇଙ୍ଗକେ ଆନାଚୁ ଏମ କାଦିଙ୍ଗାଏ ଚି ଚିନାଃ-ଚିନାଃ କାଜିୟାଇଙ୍ଗ ହାର ଚିନାଃ-ଚିନାଃ ବାକାଣ ୟାଇଙ୍ଗ ?
\v 50 ହାର ଇଙ୍ଗ ସାରିୟାଇଙ୍ଗ ଚି ଇନିଜାଃ ଆନାଚୁ ଜାନାୱ ଜୀଦାନ ତାନାଃ। ଏନାମେନ୍ତେ ଇଙ୍ଗ ଅକନାଃ କାଜିୟାଇଙ୍ଗ, ଏନା ଜେଲେକା ଆବା ଇଙ୍ଗକେ କାଜି କାଦାଏ ଏନଲେକାଗି କାଜିୟାଇଙ୍ଗ।"
\c 13
\p
\v 1 ଫାସାହ ରାଃ ପାରାବ ସୀଦାରେ, ଚିମତା ୟୀଶୁ ସାରିକେଦାଏ ଚି ଆଜାଃ ସାମାୟ ସେଟେର ଜାନା, ଆଇଃ ଅତେ ଦିଶୁମ ବାଗୀ କେତେ ଆବା ତାଃ ସେନାଏ, ଏଣ୍ଡେ ଆଜାଃ ହଡ଼ୋ କୋକେ ଅତେ ଦିଶୁମ ରେ ଚିଲକା ଦୁଲାଡ଼ କୁ ତାଇନାଏ, ଟୁଣ୍ଡୁ ସାନ ଏନଲେକାଗି ଦୁଲାଡ଼ କେଃ କୋୱାଏ।
\v 2 ଆୟୁପ ରାଃ ଜୋମ ସାମାଏ ରେ, ଶାଏତାନ ଶିମୋନ ରାଃ ହୋନ ୟାହୁଦା ଇସ୍କାରିୟୋତୀ ମୋନ ରେ ଶିଦା ଏତେ ବୋଲୋ ଲେନାଏ ଚି ୟୀଶୁ କେ ସାସାବିୟାଏ
\v 3 ୟୀଶୁ ନେୟା ସାରିକେତେ ଚି ଆବା ଇଙ୍ଗଆଃ ତିଈ ରେ ସବେନାଃ ଏମକାଦାଏ ଏନ୍ତେ ଇଙ୍ଗ ପାରମେଶ୍ଵର ହେତେ ହିଜୁଃ କାନିଙ୍ଗ ଆଡୋଃ ପାରମେଶ୍ଵର ତାଃ ସେନ ତାନିଙ୍ଗ୍
\v 4 ଜୋମ ଛାବା କେତେ ବିରିଦ ଜାନାଏ ଆଜାଃ ଚେତାନ ଲିଜାଃ ଖୋଲାଅ କେଦାଏ ଏନ୍ତେ ଗାମଛା ଇଦି କେତେ ମାୟାଙ୍ଗ୍ ରେ ଥୋଲ କେଦାଏ।
\v 5 ଏନ୍ତେ ଆବୁନ ତେୟାଃ ମାରାଙ୍ଗ୍ ଥାରିୟା ରେ ଦାଆ ଫେରେଃ କେତେ ଆୟାଃ ଚେଲାକୋୱାଃ କାଟା ଆବୁନ କେଦାଏ ଏନ୍ତେ ମାୟାଙ୍ଗ୍ ରେ ଥୋଲ ଗାମଛା ଏତେଗି ଯଦ ଏଟେଃ କେଦାଏ।
\v 6 ଚିମ୍ତା ପାତରାସ ନାଡ଼େଏ ସେଟେର ଜାନାଏ, ପାତରାସ କାଜିକେଦାଏ" ହେ ପ୍ରାଭୁ ଇଙ୍ଗଆଃ ହୋ କାଟା ଆବୁନୟାମ ଚି ?"
\v 7 ୟୀଶୁ କାଜିକେଦାଏ" ଚିନାଃ ରିକାତାନିଙ୍ଗ୍ ନାଆ ଆମ କାମ ସାରିଆ, ମେନଦୋ ତାୟୋମତେ ସାରିଧାଡ଼ିୟାମ।"
\v 8 ପାତରାସ କାଜିକେଦାଏ କାହା ଇଙ୍ଗଆଃ କାଟା ଚିଉଲା ହ ଆଲୋ ଆବୁନେମ। ୟୀଶୁ କାଜିକେଦାଏ ଆଗାର ଆମାଃ କାଟା କାଇଙ୍ଗ ଆବୂନେୟା ଏଣ୍ଡେ ଆମ ଇଙ୍ଗଆଃ ହଡ଼ ନାହାଲାମ।
\v 9 ସିମୋନ ପାତରାସ କାଜିକେଦାଏ ହେ ପ୍ରାଭୁ ଏଣ୍ଡେ ଦ ଇଙ୍ଗଆଃ କାଟା ଭାଇର କାହା, ତିଈ ଆଡୋଃ ବୋହୋଃ ହ ଆବୁନତାମ।
\v 10 ୟୀଶୁ କାଜିକେଦାଏ ଅକଏ ଉମେନ କାନାଏ ଇନିଃ କେ କାଟା ଭାଇର ଆବୁନ ଚାହି ଇନିଃ ପୁରା ସାଫା କାନାଏ, ଆମ ସାଫା କାନାମ ମେନଦୋ ସବେନ କାହା
\v 11 ୟୀଶୁ ଆଜାଃ ସାସାବ ନିଃ କେ ସାରିତାଇନାଏ ଏନାମେନ୍ତେ କାଜିକେଦାଏ" ଆପେ ସବେନ ସାଫା କାପେ ମେନାପେୟା।"
\v 12 ଏନାତାୟୋମ୍ତେ ଚିମ୍ତା ଇନକୁୱାଃ କାଟା ଆବୁନ କେଦାଏ ଆୟାଃ ଲିଜାଃ କୋ ତୁସିଙ୍ଗ୍ କେତେ ଦୁବଜାନାଏ, ଏନ୍ତେ କାଜିକେଦାଏ" ଚିନାଃ ନାଃପେ ବୁଝାଅ ଜାନା ଚି ଇଙ୍ଗ ଆପେ ଲୋଃ ଚିନାଃ କୋ ରିକାକେଦାଇଙ୍ଗ୍ ?"
\v 13 ଆପେ ଇଙ୍ଗକେ ଗୁରୁ ଆଡୋଃ ପ୍ରାଭୁ କାଜିୟାପେ, ଠିକ୍ କାଜିୟାପେ, ଚିୟାଃଚି ଇଙ୍ଗ ଇନିଃ ଗି ତାନିଙ୍ଗ୍।
\v 14 ଆଗାର ଇଙ୍ଗ ପ୍ରାଭୁ ଆଡୋଃ ଗୁରୁ ହୋବାକେତେ ଆପେୟାଃ କାଟା କୋ ଆବୁନ କେଦାଇଙ୍ଗ ଏଣ୍ଡେ ଆପେହୋ ମିହଡ଼ ଏଟାଃ ନିଃ କେ କାଟା ଆବୁନ ଚାହି।
\v 15 ଚିୟାଃଚି ଇଙ୍ଗ ଆପେକେ ନାମୁନା ଦେଖାଅ କାଦିଙ୍ଗ, ଚିଲିକା ଇଙ୍ଗ ଆପେଲୋଃ ରିକାକାଦାଇଙ୍ଗ୍ ଆପେ ହ ଏନଲେକାଗି ରିକାଏପେ।
\v 16 ଇଙ୍ଗ ଆପେକେ ସାର୍ତି-ସାର୍ତି କାଜିତାନିଙ୍ଗ ଦାସୀ ଆୟାଃ ମାଲିକ ତେ ମାରାଙ୍ଗ ନାହାଲାଏ, ଆଡୋଃ କୁଲାକାନନିଃ ଆୟାଃ କୁଲ ନିଃ ତେ ମାରାଙ୍ଗ ନାହାଲାଏ।
\v 17 ଆପେ ଦ ନେ ବାକାଣ ସାରିୟାପେ, ଆଗାର ନେଣ୍ଡେ ରେପେ ଚାଲାୱା ଧାନ୍ୟା ପେ ହୋବାୱା।
\v 18 ଇଙ୍ଗ ଆପେ ସବେନ କୋକେ କାଇଙ୍ଗ କାଜିତାନା ଅକଏ କୋକେ ଶାଲା କାଃକୁୱାଇଙ୍ଗ ଇନକୁକେ ଇଙ୍ଗ ସାରିୟାଇଙ୍ଗ; ମେନଦୋ ନେୟା ନେଲାଗିନ ହୋବାଅ ତାନା ଚି ପାବିତାର ପୁଥି ରାଃ ବାଚାନ ପୁରା ହୋବାଅ ଚା ଅକଏ ଇଙ୍ଗଆଃ ହୋଲୋଙ୍ଗ ଜୋମେୟାଏ ଇନିଃ ଗି ଇଙ୍ଗକେ ଫାଦା କେଦାଏ।
\v 19 ନେୟା ସବେନାଃ ହୋବାଅ ଶିଦାରେ ଆପେକେ ଉଦୁବ କେ ତାନିଙ୍ଗ୍ ଚି ଚିମ୍ତା ହୋବାୱା ଆପେ ବିଶ୍ଵାସ ୟା ଚି ଇଙ୍ଗ ଇନିଃ ଗି ତାନିଙ୍ଗ୍।
\v 20 ଇଙ୍ଗ ଆପେକେ ସାର୍ତି-ସାର୍ତି କାଜିତାନିଙ୍ଗ ଚି ଅକଏ ଇଙ୍ଗଆଃ କୁଲ ନିଃ କେ ଗ୍ରାହାନ ୟାଏ ଇଙ୍ଗକେ ଗ୍ରାହାନ ୟାଏ ହାରତେ ଅକଏ ଇଙ୍ଗକେ ଗ୍ରାହାନ ୟାଏ ଇଙ୍ଗଆଃ କୁଲନିଃ କେ ଗ୍ରାହାନ ୟାଏ। ବିଶ୍ଵାସଘାତ ରିକାନିଜାଃ ଉରୁମ
\v 21 ନେ ବାକାଣ କାଜିକେତେ ୟୀଶୁ ଆତ୍ମାରେ କାଏ ସାହାଅ ଧାଡ଼ି କେଦା ଏନ୍ତେ ଗୋୱା ଏମକେତେ କାଜିକେଦାଏ ଇଙ୍ଗ ସାର୍ତି-ସାର୍ତି କାଜିତାନିଙ୍ଗ ଚି ଆପେହେତେ ମିହଡ଼ ଇଙ୍ଗକେ ସାବିଙ୍ଗୟାଏ।
\v 22 ଚେଲାକୋ ସାନ୍ଦେହ କେତେ ଚି ଅକଏ କେ କାଜିତାନାଏ ମିହଡ଼ ଏଟାଃ ନିଃ କେ ନେଲ କେଦାକୋ।
\v 23 ୟୀଶୁ ରାଃ ଚେଲାକୋହେତେ ଅକଏ କେ ୟୀଶୁ ଦୁଲାଡ଼ ତାଇକେନାଏ, ୟୀଶୁ ରାଃ କୁଡ଼ାମ ସାମାନାଙ୍ଗପାଡ଼ କବଃ କେତେ ଦୁବାକାଣ୍ତାଇକେନାଏ।
\v 24 ସିମୋନ ପତରାସ ଇନିଃ କେ ସାଙ୍କେତ କେତେ କୁଲିକେଦାଏ "ଉଦୁବେମତୋ ଅକେୟାଃ ବିଷାୟ ରେ କାଜିତାନାଏ ?"
\v 25 ଏଣ୍ଡେ ଇନିଃ ଏନଲେକାଗି ୟୀଶୁ ରାଃ କୁଡ଼ାମ ପାଡ଼ କବଃ ତାଇକେତେ କୁଲିକେଦାଏ" ହେ ପ୍ରାଭୁ ଅକଏ ଇନିଃ ତାନିଃ ?"
\v 26 ୟୀଶୁ କାଜିକେଦାଏ ଅକଏକେ ନେ ହୋଲୋଙ୍ଗ ଖାଣ୍ଡା ଡୁବିଃ କେତେ ଏମିଙ୍ଗ ହିନିଃ ତାନିଃ। ଏନ୍ତେ ଖାଣ୍ଡା ହୋଲୋଙ୍ଗ କେ ଡୁବିଃ କେତେ ଶିମୋନ ରାଃ ହୋନ ୟାହୁଦା ସ୍କାରୀୟୋତ କେ ଏମକିଜାଏ।
\v 27 ଖାଣ୍ଡା ହୋଲୋଙ୍ଗ ଇଦିତୋରା ଗି ଶାୟତାନ ଇନିଜାଃ ରେ ବୋଲୋଜାନାଏ। ଏନ୍ତେ ୟୀଶୁ ଇନିଃ କେ କାଜିକେଦାଏ ଚିନାଃ ରିକା ସାନାଙ୍ଗ ତାନାମ ଜାଲଦି ରିକାଏମେ।
\v 28 ମେନଦୋ ଦୁବାକାଣ କୋ ଯାହାଁଏ ହ କାକୋ ସାରିକେଦା ଚି ନେୟା ଚିନାଃଲାଇ ୟାହୁଦା କେ କାଜିକେଦାଏ।
\v 29 ୟାହୁଦା ତାଃ ଥାଇଲା ତାଇନ ତାଇନା, ଏନାମେନ୍ତେ ଅକଏ-ଅକଏ କୋ ବୁଝାଅ ଜାନାକୋ ଚି ଫାଶାହ ପାରାବ ଲାଗିନ ଚିନାଃ କୋ ଦାରକାର ରେ ଦୋ କିରିଙ୍ଗ ଚାୟ ୟାଦୋ ଗାରିବ କୋକେ ହୁଡିଙ୍ଗ୍ ଏମାକକାଏ ମେନ୍ତେ ୟୀଶୁ ଇନିଃ କେ କାଜିତାନାଏ।
\v 30 ଏନାତାୟୋମ୍ତେ ୟାହୁଦା ଖାଣ୍ଡା ହୋଲୋଙ୍ଗ ଇଦିକେତେ ଜାଲଦି ଗି ବାହାରି ଅଡୋଙ୍ଗ ଜାନାଏ ଆଡୋଃ ଇମ୍ତା ନୁବାଃ ସାମାଏ ତାଇକେନା। ନାୟା ଆନାଚୁ
\v 31 ଚିମ୍ତା ୟାହୁଦା ବାହାରି ଅଡୋଙ୍ଗ ଜାନାଏ ୟୀଶୁ କାଜିକେଦାଏ "ନାଃ ମାନୱା ରାଃ ହୋନ ରାଃ ମାନାରାଙ୍ଗ ହୋବାଜାନା, ଆଡୋଃ ଏନାତେ ପାରମେଶ୍ଵର ରାଃ ମାନାରାଙ୍ଗ ହୋବାଜାନା।
\v 32 ଆଗାର ପାରମେଶ୍ଵର ଇନିଜାଃ ରେ ମାନାରାଙ୍ଗ ହୋବାଜାନାଏ ଏଣ୍ଡେ ପାରମେଶ୍ଵର ହ ଆୟାଃ ରେ ଇନିଜାଃ ମାନାରାଙ୍ଗ ରିକାୟାଏ ଆଡୋଃ ଜାଲଦି ମାନାରାଙ୍ଗ ରିକାୟାଏ।
\v 33 ହେ ହୋନ କୋ, ଇଙ୍ଗ ଆଡୋଃ ହୁଡିଙ୍ଗ୍ ସାମାୟ ଆପେଲୋଃ ମେନାଇଙ୍ଗ୍ ୟା, ଏନ୍ତେ ଇଙ୍ଗକେ ଦାଣାୟାପେ ହାରତେ ଚିଲକା ୟାହୁଦୀ କୋକେ କାଜିକେଃକୁୱାଇଙ୍ଗ "ଅକତାଃ ଇଙ୍ଗ ସେନୋଃ ତାନିଙ୍ଗ୍ ହେନ୍ତାଃ ଆପେ କାପେ ସେନ ଧାଡ଼ିୟା, ଏନଲେକାଗି ନାଃ ଆପେକୋକେ ହ କାଜିତାନିଙ୍ଗ।
\v 34 ଇଙ୍ଗ ଆପେକେ ମିୟାଃ ନାୟା ଆନାଚୁ ଏମତାନିଙ୍ଗ, ମିହଡ଼ ଏଟାଃ ନିଃ କେ ଦୁଲାଡ଼ ରିକାଏପେ, ଚିଲିକା ଇଙ୍ଗ ଆପେଲୋଃ ପେ ଦୁଲାଡ଼ ରିକାକେଦାଇଙ୍ଗ୍, ଏନଲେକାଗି ଆପେ ହ ମିହଡ଼ ଏଟାଃ ନିଃ କେ ଦୁଲାଡ଼ ରିକାଏପେ
\v 35 ଆଗାର ଆପେ ମିହଡ଼ ଏଟାଃ ନିଃ ଲୋଃ ଦୁଲାଡ଼ ପେ ଦୋହୋୟ ରେ ଦ, ଏନାତେ ସବେନ କୋ ସାରିୟାକୋ ଚି ଆପେ ଇଙ୍ଗଆଃ ଚେଲା ତାନପେ।
\v 36 ସିମୋନ ପାତରାସ ୟୀଶୁ କେ କାଜିକେଦାଏ "ହେ ପ୍ରାଭୁ ଆମ କୋତାଃ ସେନ୍ ତାନାମ ?" ୟୀଶୁ କାଜିକେଦାଏ "ଅକତାଃ ଇଙ୍ଗ ସେନ୍ ତାନିଙ୍ଗ୍ ଏନ୍ତାଃ ଆପେ ନାଆଃ କାପେ ହିଜୁଃ ଧାଡ଼ିୟା, ମେନଦୋ ନେୟା ତାୟୋମତେ ଇଙ୍ଗଆଃ ତାଃ ହିଜୁଃ ୱାପେ।"
\v 37 ପାତରାସ ଇନିଃ କାଜିକେଦାଏ ହେ ପ୍ରାଭୁ ନାଆଃ ଚିନାଃ ମେନ୍ତେ ଆମାଃ ଦୟା କାଇଙ୍ଗ ହିଜୁଃ ଧାଡ଼ିୟା ? ଇଙ୍ଗ ଦ ଆମାଃ ଲାଗିନ ଇଙ୍ଗଆଃ ଜୀଉ ହ ଏମ ତାଃଇଙ୍ଗ।
\v 38 ୟୀଶୁ କାଜିକେଦାଏ ଚିନାଃ ଇଙ୍ଗଆଃ ଲାଗିନ ଆମ ଜୀଉ ଏମେୟାମ ? ଇଙ୍ଗ ଆମକେ ସାର୍ତି-ସାର୍ତି କାଜିତାନିଙ୍ଗ ଚି ସିମ କାଏ ରାଆଏ ସାନ ଆମ ଆପିସା ଇଙ୍ଗକେ କାଇଙ୍ଗ ସାରିଆ କାଜିୟାମ।
\c 14
\p
\v 1 ଆପେୟାଃ ମୋନ ଆଲୋ କା ଆକବାକାୱ, ପାରମେଶ୍ଵର ରେ ବିଶ୍ଵାସ ଦୋହୋଏପେ ହାରତେ ଇଙ୍ଗଆଃ ରେ ହ ବିଶ୍ଵାସ ଦୋହୋଏପେ।
\v 2 ଇଙ୍ଗଆଃ ଆବା ରାଃ ଅଡ଼ାଆ ରେ ମିଃଥିମ୍ବା ତାଇନ ଲାଗିନ ଜାଗା ମେନାଃ, ଆଗାର କା ତାଇନତେ ହୋଲେ ଇଙ୍ଗ ଆପେକେ କାଜି ତେୟାଇଙ୍ଗ ମେନଦୋ ଇଙ୍ଗ ଆପେ ଲାଇ ଜାଗା ବାବାଇ ସେନୋ ତାନିଙ୍ଗ୍
\v 3 ଏନାତେ ଚିମ୍ତା ଜାଗା ବାଇକେୟାଇଙ୍ଗ, ଏଣ୍ଡେ ହିଜୁଃ କେତେ ଆପେକୋକେ ଇଦିପେୟାଇଙ୍ଗ ଚିଅକତାଃ ଇଙ୍ଗ ତାହିନାଇଙ୍ଗ ହେନ୍ତ ଆପେ ହ ତାହିନାପେ।
\v 4 ଅକତାଃ ଇଙ୍ଗ ସେନୋ ତାନିଙ୍ଗ୍ ଆପେ ହ ହରା ପେ ସାରିଆ।
\v 5 ଥୋମା ୟୀଶୁ କେ କାଜିକେଦାଏ, ହେ ପ୍ରାଭୁ ଆଲେ କାଲେ ସାରିଆ ଆମ କୋତାଃ ସେନ୍ତାନାମ ଏଣ୍ଡେ ହରା ଆଲେ ଚିଲକା ସାରିୟାଲେ ?
\v 6 ୟୀଶୁ ଇନିଃ କେ କାଜିକେଦାଏ ଇଙ୍ଗ ଗି ହରା ଆଡୋଃ ସାର୍ତି ଆଡୋଃ ଜୀଦାନ ତାନିଙ୍ଗ୍, ଅକଏ ହ ଗି ଇଙ୍ଗଆଃ ବେଗାର ଆବାତାଃ କାଏ ସେଟେର ଧାଡ଼ିୟାଏ।
\v 7 ଆଗାର ଇଙ୍ଗକେ ପେ ସାରିରେଦୋ ଇଙ୍ଗଆଃ ଆବା କେ ହ ଗି ସାରିତେପେ, ହାର ନାଃ ଇନିଃକେପେ ସାରିଅ ତାନା ଆଡୋଃ ଇନିଃ କେ ନେଲ କିଜାପେ।
\v 8 ଫିଲିପୁସ ୟୀଶୁ କେ କାଜିକେଦାଏ, ହେ ପ୍ରାଭୁ ଅକନିଃ ସିର୍ମାଦିଶୁମ ଆବା ତାନିଃ ଦେଖାୱିଲେମେ, ଏନାଗି ଆଲେ ଲାଗିନ ତେ ବାହୁତ ହୋବାୱା।
\v 9 ୟୀଶୁ ଇନିଃ କେ କାଜିକେଦାଏ ହେ ଫିଲିପୁସ ଇଙ୍ଗ ହିମିନ ଦିନ ଏତେ ଆପେଲୋପେ ମେନାଇଙ୍ଗୟା ଚିନାଃ ଇଙ୍ଗକେ ଆମ କାମ ସାରିଆ ? ଅକଏ ଇଙ୍ଗକେ ନେଲ କାଦାଏ ଇନିଃ ଆବା କେ ନେଲ କାଦାଏ। ଆମ ଚିନାଃ ମେନ୍ତେ କାଜିୟାମ ଚି ଆଲେକେ ଅବା କେ ଦେଖାୱିମେ ?
\v 10 ଚିନାଃ ଇଙ୍ଗ ସିର୍ମାଦିଶୁମ ଆବା ରେ ମେନାଇଙ୍ଗୟା ହାରତେ ଇନିଃ ଇଙ୍ଗରେ ମେନିଯା କାପେ ବିଶ୍ଵାସ ତାନା। ନେ ବାକାଣ ଅକନାଃ ଇଙ୍ଗ ଆପେକେ କାଜିତାନିଙ୍ଗ ଏନା ଇଙ୍ଗ ପାଡ଼ ଏତେ କାହା ମେନଦୋ ସିର୍ମାଦିଶୁମ ଆବା ଇଙ୍ଗଆଃ ରେ ତାଇନକେତେ କାମି ରିକା ତାନାଏ।
\v 11 ଇଙ୍ଗଆଃ ବିଶ୍ଵାସ ରିକାଏପେ ଚି ଇଙ୍ଗ ସିର୍ମାଦିଶୁମ ଆବା ରେ ମେନାଇଙ୍ଗୟା ହାରତେ ସିର୍ମାଦିଶୁମ ଆବା ଇଙ୍ଗଆଃ ରେ ମେନିଯା, କାରେ ଦ ଇଙ୍ଗଆଃ କାମି ନେଲ କେତେ ଗି ବିଶ୍ଵାସ ରିକାଏପେ।
\v 12 ଇଙ୍ଗ ଆପେକେ ସାର୍ତି-ସାର୍ତି କାଜିତାନିଙ୍ଗ ଚି ଅକଏ ଇଙ୍ଗକେ ବିଶ୍ଵାସ ରିକାୟାଏ ଇନିଃ ନେ କାମି ଅକନାଃ ଇଙ୍ଗ ରିକାୟାଇଙ୍ଗ ଏନାତେ ହ ମାପାରାଙ୍ଗ କାମି ରିକାୟାଏ ଚିୟାଃଚି ଇଙ୍ଗ ସିର୍ମାଦିଶୁମ ଆବା ତାଃ ସେନୋ ତାନିଙ୍ଗ୍।
\v 13 ଯାହାନାଃ ହ ଇଙ୍ଗଆଃ ନୁତୁମ ରେ ଆସିପେ, ଏନା ଆପେଲାଗିନ ରିକାୟାଇଙ୍ଗ ଏନାତେ ସିର୍ମାଦିଶୁମ ଆବା ଗାଃ ମାନରାଙ୍ଗ ହୋନ ପାଡ଼େତେ ହୋବାୱା।
\v 14 ଆଗାର ଆପେ ଯାହାନାଃ ଇଙ୍ଗଆଃ ନୁତୁମ ତେ ଆସିରେ ଏଣ୍ଡେ ଇଙ୍ଗ ଏନାକେ ରିକାୟାଇଙ୍ଗ। ପାବିତାର ଆତ୍ମା ରାଃ ପ୍ରାତିଜ୍ଞା
\v 15 ଆଗାର ଇଙ୍ଗକେ ଆପେ ଦୁଲାଡ଼ିଙ୍ଗ ରେ ଦ ଇଙ୍ଗଆଃ ଆନାଚୁ ମାନାତିଙ୍ଗ ୟାପେ।
\v 16 ଇଙ୍ଗ ସିର୍ମାଦିଶୁମ ଆବା କେ ବିନ୍ତି ରିକାୟାଇଙ୍ଗ ହାରତେ ଇନିଃ ଆପେକେ ମିୟାଃ ଆଡୋଃ ସାହାୟତାନିଃ ଏମାପେୟାଏ, ଇନିଃ ଯାନାଅ ଗି ଆପେଲୋ ତାହିନାଏ।
\v 17 ଇନିଃ ସାର୍ତି ରେନ ଆତ୍ମା ତାନିଃ। ଅତେଦିଶୁମ ଇନିଃ କେ କାଏ ଗ୍ରାହାନ ରିକାୟାଏ ଚିୟାଃଚି ଇନିଃ କେ ଅତେଦିଶୁମ କାଏ ନେଲତାନଏ ଚି କାଏ ସାରିତାନାଏ, ମେନଦୋ ଇନିଃ କେ ଆପେପେ ସାରିଆ, ଚିୟାଃଚି ଇନିଃ ଆପେଲୋଃ ତାହିନ୍ତାନାଏ ଆଡୋଃ ଆପେଲୋଃ ତାହିନାଏ।
\v 18 ଇଙ୍ଗ ଆପେକେ ଟୁୱାର କାଇଙ୍ଗ ବାଗିପେୟା, ଇଙ୍ଗ ଆପେତାଃ ହିଜୁଃ ତାନିଙ୍ଗ୍।
\v 19 ଆଡୋଃ ହୁଡିଙ୍ଗ୍ ସାମାଏ ତାଇଜାନା ଚି ଅତେଦିଶୁମ ଇଙ୍ଗକେ କାଏ ନେଲେୟାଏ, ମେନଦୋ ଆପେ ଇଙ୍ଗକେ ନେଲେୟାପେ ଚିୟାଃଚି ଇଙ୍ଗ ଜିହୀଦ ମେନାଇଙ୍ଗୟା ଏନ୍ତେ ଆପେ ହ ଗି ଜିହୀଦ ତାଇନାପେ।
\v 20 ଏନ ହୁଲାଙ୍ଗ ସାରିଆ ପେ ଚି ଇଙ୍ଗ ସିର୍ମାଦିଶୁମ ଆବା ରେ ମେନାଇଜା ହାରତେ ଆପେ ଇଙ୍ଗ ଲୋଃ ପେ ମେନାପେୟା ଆଡୋଃ ଇଙ୍ଗ ଆପେଲୋଃ ମେନାଇଙ୍ଗୟା।
\v 21 ଅକଏ ତାଃ ଇଙ୍ଗଆଃ ଆନାଚୁ ମେନାଃ, ହାର ଇନିଃ ଏନାକେ ମାନାତିଙ୍ଗୟାଏ, ଇନିଃ ଗି ଇଙ୍ଗକେ ଦୁଲାଡିଙ୍ଗୟାଏ, ହାର ଅକଏ ଇଙ୍ଗକେ ଦୁଲାଡିଙ୍ଗୟାଏ, ଇନିଃକେ ଇଙ୍ଗଆଃ ଆପୁ ଦୁଲାଡ଼ିୟାଏ, ହାର ଇଙ୍ଗ ଇନିଃକେ ଦୁଲାଡ଼ିୟାଇଙ୍ଗ ଆଡୋଃ ଇଙ୍ଗ ଆପାନ କେ ଇନିଃରେ ଉଦୁବୋଗାଇଙ୍ଗ।
\v 22 ଆଡୋଃ ମିହଡ଼ ୟାହୁଦା ଅକଏ ସ୍କାରୀୟୋତି କାଏ ତାଇକେନାଏ ୟୀଶୁ କେ କାଜିକେଦାଏ" ହେ ପ୍ରାଭୁ ଚିନାଃ ହୋବାଜାନା ଚି ଆମ ଆଲେକେ ଉଦୁବେନ ସାନାଙ୍ଗ ତାନାମ ମେନଦୋ ଅତେଦିଶୁମ କେ କାହା ?
\v 23 ୟୀଶୁ ଇନିଃ କେ କାଜିକେଦାଏ ଆଗାର ଜାହାଁଏ ଇଙ୍ଗକେ ଦୁଲାଡ଼ ରିକାୟାଏ ଏଣ୍ଡେ ଇଙ୍ଗଆଃ ବାଚାନ କେ ମାନାତିଙ୍ଗୟାଏ, ଆଡୋଃ ଇଙ୍ଗଆଃ ଆବା ଇନିଃ କେ ଦୁଲାଡ଼ ରିକାୟାଏ, ଏନ୍ତେ ଆଲେ ଇନିଜାଃ ତାଃ ହିଯୁଗାଲେ ଆଡୋଃ ଇନିଃ ରେ ତାଇନାଲେ।
\v 24 ଅକଏ ଇଙ୍ଗକେ କାଏ ଦୁଲାଡ଼ ରିକାୟାଏ ଇନିଃ ଇଙ୍ଗଆଃ ବାଚାନ କେ କାଏ ମାନାତିଙ୍ଗୟାଏ, ହାରତେ ଅକନ ବାଚାନ ଆପେ ଆୟୁମ ତାନାପେ ଏନା ଇଙ୍ଗଆଃ ନାହାଲା ମେନଦୋ ଆବା ରାଃ ତାନାଃ ଅକଏ ଇଙ୍ଗକେ କୁଲକାଦିଙ୍ଗାଏ।
\v 25 ନେ ବାକାଣ ଇଙ୍ଗ ଆପେଲୋ ତାଇନ କେତେ ଆପେକେ କାଜିକେଦାଇଙ୍ଗ।
\v 26 ମେନଦୋ ସାହାୟତାନିଃ ମାନେ ପାବିତାର ଆତ୍ମା ଅକନିଃକେ ସିରମା ଆବା ଇଙ୍ଗଆଃ ନୁତୁମ ତେ କୁଲେୟାଏ, ଇନିଃ ଆପେକେ ସବେନ ବାକାଣ ଶିଖାଅୟାଏ ଆଡୋଃ ଅକନାଃ ଇଙ୍ଗ ଆପେକେ କାଜିକାଦିଙ୍ଗ, ଇନିଃ ଆପେକେ ସବେନାଃ ମୋନେ ରିକାପେୟାଏ।
\v 27 ଇଙ୍ଗ ଆପେକେ ଜୀଉସୁକୁ ଏମାପେ ତାନିଙ୍ଗ୍, ଇଙ୍ଗଆଃ ଜୀଉସୁକୁ ଆପେକୋକେ ଏମାପେ ତାନିଙ୍ଗ୍, ଚିଲକା ଅତେଦିଶୁମ ଏମାପେୟାଏ ଇଙ୍ଗ ଆପେକେ କାଇଙ୍ଗ ଏମାପେ ତାନା। ଆପେୟାଃ ମୋନ ଆଲୋ ଆକବାକାଅଚା ଆଡୋଃ ଆଲୋପେ ବୋରୋଏ।
\v 28 ଆପେ ଆୟୁମ କାଦାପେ ଚି ଇଙ୍ଗ କାଜିକେଦାଇଙ୍ଗ" ଇଙ୍ଗ ସେନୋଃ ତାନିଙ୍ଗ୍ ହାର ଆପେତାଃ ଆଡୋଃ ହିଜୁଗାଇଙ୍ଗ୍। ଆଗାର ଇଙ୍ଗକେ ପେ ଦୁଲାଡ଼ ରେ ଦ ନେ ବାକାଣ ତେ ରାଶିକାଅ ତେୟାଃ ପେ ଚି ଇଙ୍ଗ ଆବା ତାଃ ସେନୋଃ ତାନିଙ୍ଗ୍ ଚିୟାଃଚି ଆବା ଇଙ୍ଗକେ ମାରଙ୍ଗ୍ ତାନିଃ।
\v 29 ଆଡୋଃ ଇଙ୍ଗ ନେୟା ହୋବାୱ ଶିଦାରେ ନାଃ ଆପେକେ କାଜି ଉଦୁବ କେଦାଇଙ୍ଗ, ଚି ଚିମ୍ତା ନେୟା ହୋବା କୋରେ ଆପେପେ ବିଶ୍ଵାସ ରିକାୟା।
\v 30 ନାଆ ଆଡୋଃ ଇଙ୍ଗ ଆପେଲୋଃ ପେ ଥିମ୍ବା କାଇଙ୍ଗ ବାକାଣେୟା ଚିୟାଃଚି ନେ ଅତେଦିଶୁମ ମାଲିକ ହିଜୁଃ ତାନାଏ। ଇଙ୍ଗଆଃ ଚେତାଙ୍ଗ୍ ରେ ଇନିଜାଃ ଜାହାନ ଆଧିକାର ବାନୋଗା।
\v 31 ମେନଦୋ ନେୟା ନେ ମେନ୍ତେ ହୋବାଅ ତାନା ଚି ଅତେଦିଶୁମ ସାରିଚାୟ ଇଙ୍ଗ ଆବା କେ ଦୁଲାଡ଼ ରିକାତାନିଙ୍ଗ, ଆଡୋଃ ଚିଲକା ଆବା ଆନାଚୁ ଏମ କାଦିଙ୍ଗାଏ ଏନଲେକାଗି ରିକାତାନିଙ୍ଗ। ବିରିଦୋଃ ପେ ନେତାଃ ତେବୁ ସେନୋଗା।
\c 15
\p
\v 1 ଇଙ୍ଗ ସାର୍ତି ଆଙ୍ଗୁର ନାଡ଼ି ହାର ଇଙ୍ଗଆଃ ଆବା ଚାଷୀ ତାନିଃ।
\v 2 ଅକନ କତ ଇଙ୍ଗଆଃ ରେ ମେନିଜା ଆଡୋଃ କାଏ ଯୋ ତାନା ଏନାକେ ଇନିଃ ମାଆଃ କେୟାଏ। ଆଡୋଃ ଅକନ କତ ଯୋତାନା ଏନାକେ ହିନିଃ ଛାଁଟାଅ ସାଫାୟାଏ। ଜେମେନ୍ତେ ଚି ଆଡୋଃ ଯୋଅକା।
\v 3 ଇଙ୍ଗ ଆପେମାନ କୋକେ ଅକନ ବାଚାନ କାଜିକେଦାଇଙ୍ଗ ଏଣ୍ଡେ ରେ ଆପେମାନ ସାଫା ଛାବା କାନାପେ।
\v 4 ଇଙ୍ଗଆଃ ତାଃ ତାଇନ୍ ପେ ଏଣ୍ଡେ ଇଙ୍ଗ ଆପେମାନ କୋତାଃ ତାଇନାଇଙ୍ଗ୍। ଅକନ କତ ଆଙ୍ଗୁର ନାଡ଼ି ରେ କାଏ ତାଇନାଏ ହିନିଃ ଆଏଃତେ କାଏ ଯୋ ଧାଡ଼ିୟା, ହେନ ଲେକାଗୀ ଆପେମାନ କୋ ହ ଇଙ୍ଗତାଃ ରେ କାପେ ତାଇନରେ କାପେ ଯୋ ଧାଡ଼ିୟା।
\v 5 ଇଙ୍ଗ ଆଙ୍ଗୁର ନାଡ଼ି ଆପେମାନ କୋ କତ କୋ ତାନପେ। ଅକଏ ଇଙ୍ଗଆଃ ତାଃ ତାଇନାଏ ଆଡୋଃ ଇଙ୍ଗ ଅକଏ ତାଃ ତାଇନାଇଙ୍ଗ୍ ହିନିଃ ଥିମ୍ବା ଯୋୱାଏ, ଚିୟାଃଚି ଇଙ୍ଗ ତେ ଆଲାଗ ତାଇନକେତେ ଯାହାନାଃ ହ କାପେ ରିକା ଧାଡ଼ିୟା।
\v 6 ଅକଏ ଇଙ୍ଗଆଃ ରେ କାଏ ତାଇନ ରେ ଏଣ୍ଡେ ହେନ କତ ଲେକା ମାଃଆ ଦୁଡ଼ିଙ୍ଗ୍ଏୟାଏ ଆଡୋଃ ଏନା ରୋହଡ଼ୋଗାଏ। ଆଡୋଃ ହଡ଼ୋ କୋ ଏନାକେ ହାଲାଙ୍ଗ କେତେ ସେଙ୍ଗେଲ ରେ ଦୁଡ଼ିଙ୍ଗ୍ ଜୁଲ ତାଃକୋ ଆଡୋଃ ଏନା ଜୁଲକୋଆ।
\v 7 ଯଦି ଆପେମାନ କୋ ଇଙ୍ଗଆଃ ତାଃ ତାଇନରେପେ ଆଡୋଃ ଇଙ୍ଗଆଃ ବାଚାନ ଆପେରେ ତାଇନରେ ଦୋ ଯେ ସାନାଙ୍ଗ ୟାପେ ଆସିପେ ଆଡୋଃ ହେନା କୋ ଆପେ ଲାଗିନ ହୋବାକୋୱା।
\v 8 ଆପେମାନ କୋ ଥିମ୍ବା ଗି ଯୋ ରେ ଇଙ୍ଗଆଃ ଆବା ରାଃ ମାନାରାଙ୍ଗ ହୋବାୱା। ତାବେଦୋ ଇଙ୍ଗଆଃ ଚେଲା ବାଇୟୋୱାପେ।
\v 9 ଆବା ଜେଲେକା ଇଙ୍ଗକେ ଦୁଲାଡ଼ କାଦିଙ୍ଗ୍ଆଏ। ଇଙ୍ଗ ହ ହେନଲେକା ଆପେମାନ କୋକେ ଦୁଲାଡ଼ ରିକା କେଦାଇଙ୍ଗ, ଇଙ୍ଗଆଃ ଦୁଲାଡ଼ ରେ ବାଇ ତାଇନପେ।
\v 10 ଇଙ୍ଗ ଜେଲେକା ଆବା ରାଃ ଆନାଚୁ ମାନାତିଙ୍ଗ କେତେ ଆୟାଃ ଦୁଲାଡ଼ ରେ ବାଇ କେତେ ମେନାଇଙ୍ଗୟା, ହେନ ଲେକାଗୀ ଆପେମାନ କୋ ଜେହୁଲାଙ୍ଗ ଇଙ୍ଗଆଃ ଆନାଚୁ ମାନାତିଙ୍ଗ ୟାପେ ହୋଲେ ଇଙ୍ଗଆଃ ଦୁଲାଡ଼ ରେ ବାଇତାଇନ ଧାଡ଼ିୟାପେ।
\v 11 ଇଙ୍ଗଆଃ ରାଶିକା ଜେଲେକା ଆପେମାନ କୋତାଃ ମେନାଃ ଆଡୋଃ ଆପେମାନ କୋୱାଃ ରାଶିକା ଜେଲେକା ପୁରା ହୋବାୱା ଏନଲେକାତେ ଇଙ୍ଗ ନେ ସବେନ ବାକାଣ ଆପେମାନ କୋକେ କାଜିକେଦାଇଙ୍ଗ।
\v 12 ଇଙ୍ଗ ଜେଲେକା ଦୁଲାଡ଼ ରିକା କେଦାଇଙ୍ଗ ଆପେମାନ କୋ ହ ଏନଲେକାଗି ମିହଡ଼ ଏଟାଃ ନିଃ କେ ଦୁଲାଡ଼ ରିକାଏପେ, ନେୟାଗୀ ଇଙ୍ଗଆଃ ଆନାଚୁ।
\v 13 ନେୟା ତେ ମାରାଙ୍ଗ୍ ଦୁଲାଡ଼ ଜାହାଁୟାଃ ହ ବାନୋଃ ଚି ଜାହାଁଏ ଆଜାଃ ଗାତି ଲାଗିନ ଜୀଉ ଏମେୟାଏ।
\v 14 ଇଙ୍ଗ ଆପେମାନ କୋକେ ଯେ ଆନାଚୁ ଏମ ତାନିଙ୍ଗ୍ ହେନା କେ ଆଗାର ମାନାତିଙ୍ଗ ତାନପେ ଏଣ୍ଡେ ଆପେମାନ କୋ ଇଙ୍ଗଆଃ ଗାତି।
\v 15 ଇଙ୍ଗ ଆପେମାନ କୋକେ ଦାସୀ କାଇଙ୍ଗ କାଜିତାନା, ଚିୟାଃଚି ମାଲିକ ଚିନାଃ ରିକାୟାଏ ଦାସୀ ଏନା କାଏ ସାରିୟାଏ, ମେନଦୋ ଇଙ୍ଗ ଆପେକୋକେ ଗାତି ମେନ୍ତେ କାଜିକେଦାଇଙ୍ଗ। ଚିୟାଃଚି ଇଙ୍ଗଆଃ ଆବା ତାଃ ତେ ଅକନ ବାଖାଣ ଆଇଙ୍ଗା ଆପୁ ଆୟୁମ କାଦାଇଙ୍ଗ୍ ହେନ ସବେନାଃ ଆପେମାନ କୋକେ କାଜି ଉଦୁବ ତାନିଙ୍ଗ୍।
\v 16 ଆପେ ଇଙ୍ଗକେ କାପେ ଶାଲା କାଦିଙ୍ଗାଃ ମେନଦୋ ଇଙ୍ଗ ଆପେକେ ଶାଲା କାଦିଙ୍ଗାଆଡୋଃ ଆପେମାନ ସେଙ୍କେତେ ଯୋ ବାଇ ଆଉୱେପେ, ଆପେକୋୱାଃ ଯୋ ବାଇ ତାଇନୋଃ ଚା, ଏନାମେନ୍ତେ ଆପେକୋକେ କାମି ଯୋଗାଅ କାଦିଙ୍ଗା ହେନାଲାଗିନ ତେ ଅପେମାନ କୋ ଇଙ୍ଗଆଃ ନୁତୁମ ରେ ଯାହାନାଃ ହ ଆବା କେ ଆସିପେ ହେନ ସବେନାଃ ଆପେକୋକେ ଏମେୟାଏ।
\v 17 ଆପେ ଜେଲେକା ମିହଡ଼ ଆଡୋଃ ମିହଡ଼ କେ ଦୁଲାଡ଼ ରିକାୟା ଏନଲେକା ଇଙ୍ଗ ଆପେକୋକେ ନେୟାମେନ୍ତେ ଆନାଚୁ ଏମତାନିଙ୍ଗ।
\v 18 ଆଗାର ଅତେଦିଶୁମ ଆପେକେ ଖିସ ଦୋହୋ ତାନାଏ ଏଣ୍ଡେ ଆପେକେ ଖିସ ଶିଦାତେ ଇଙ୍ଗକେ ଖିସ ତାନାକୋ ଏନା ସାରିପେ।
\v 19 ଆଗାର ଆପେ ନେ ଅତେଦିଶୁମ ରାଃ ତାଇ ତେୟାଃପେ ହୋଲେ ନେ ଅତେଦିଶୁମ ଆପେକେ ଦୁଲାଡ଼ ରିକାପେ ତେୟାଏ, ମେନଦୋ ଆପେ ନେ ଅତେଦିଶୁମ ରାଃ ନାହାଲାପେ ମେନଦୋ ଇଙ୍ଗ ଆପେକେ ଅତେଦିଶୁମ ଥାଲାତେ ଶାଲା କାଦିଙ୍ଗ, ଏନାମେନ୍ତେ ଅତେଦିଶୁମ ଆପେକେ ଖିସ ତାନାଏ।
\v 20 ଦାସୀ ଆୟାଃ ମାଲିକ ତାଃଏତେ ମାରାଙ୍ଗ୍ ନାହାଲାଏ। ଇଙ୍ଗ ଆପେକେ ନେ ବାଚାନ ଆପେକେ କାଜି କାଦିଙ୍ଗ ଏନାକେ ମୋନ ରେ ଦୋହୋଏପେ। ଆଗାର ଇନକୁ ଇଙ୍ଗକେ ସାସାତୀ କାଦାକୋ ଏଣ୍ଡେ ଦ ଆପେକୋକେ ହ ସାସାତୀ ପେୟାକୋ। ଆଗାର ଇନକୁ ଇଙ୍ଗଆଃ ବାଚାନ ମାନାତିଙ୍ଗ ୟାକୋ ଏଣ୍ଡେ ଆପେୟାଃ ହ କାଜି ମାନାତିଙ୍ଗ ୟାକୋ।
\v 21 ମେନଦୋ ହିନକୁ ଇଙ୍ଗଆଃ କୁଲ ନିଃ କେ କାକୋ ଏନାଲାଗିନ ଇଙ୍ଗଆଃ ନୁତୁମ ଲାଗିନତେ ଆପେଲୋଃ ନେୟା ସବେନ କୋ ରିକାୟାକୋ।
\v 22 ଆଗାର ଇଙ୍ଗ କାଇଙ୍ଗ ହିଜୁଃ ଲେନ୍ତେ ଆଡୋଃ ଇନକୁ ଲୋଃ କାଇଙ୍ଗ ବାକାଣ କେତେ ଏଣ୍ଡେ ଇନକୁ କାକୋ ପାପୀ ହୋବାଅ ତେୟାଃ ମେନଦୋ ନାଆ ଇନକୁ ଇନକୁୱାଃ ପାପ ଲାଗିନତେ ଯାହାନାଃ ବାହାନା ବାନୋଆ।
\v 23 ଅକଏ ଇଙ୍ଗକେ ଖିସୟାଏ ହିନିଃ ଇଙ୍ଗଆଃ ଆବା କେ ହ ଖିସୟାଏ।
\v 24 ଆଗାର ଇଙ୍ଗ ଇନକୁ ତାଃ ନେ କାମି ଇନକୁ ତାଃ କାଇଙ୍ଗ ରିକାକାନ୍ତେୟାଃ ଅକନାଃ ଜାହାଁଏ ହ କାଏ ରିକା, ଏଣ୍ଡେ ଇନକୁ ପାପୀ କାକୋ ହୋବାଅଃ ତେୟା, ମେନଦୋ ନାଆ ଇନକୁ ଇଙ୍ଗକେ ଆଡୋଃ ଇଙ୍ଗଆଃ ଆବା ବାରାନ୍ କିନକେ ନେଲ କେଦାକୋ ହାର ବାରାନ୍ କିନକେ ଖିସ କେଦାକୋ।
\v 25 ମେନଦୋ ଇନକୁ" ଆହାମ୍ବା ଗି ଇଙ୍ଗ ଲୋଃ ଖିସ ଦୋହୋ କେଦାକୋ" ନେୟା ଏନାମେନ୍ତେ ହୋବାଜାନା ଚି ବାଚାନ ପୁରାଅଚା ଅକନାଃ ଇନକୁୱାଃ ଆଇନ ରେ ଅଲାକାନା।
\v 26 ମେନଦୋ ଚିମ୍ତା ଏନ ସାହାୟତା ନିଃ ହିଯୁଗାଏ ଅକନିଃ କେ ଇଙ୍ଗ ଆପେତାଃ ଆବା ପାଡ଼େତେ କୁଲିୟାଇଙ୍ଗ। ଆର୍ଥାତ ସାର୍ତି ରାଃ ଆତ୍ମା ଅକନିଃ ଆବା ପାଡ଼େତେ ଅଡୋଙ୍ଗୋଗାଏ, ଇନିଃ ଇଙ୍ଗଆଃ ଗୋୱା ଏମେୟାଏ।
\v 27 ଆଡୋଃ ଆପେ ହ ଇଙ୍ଗଆଃ ଗାୱାହ ତାନପେ ଚିୟାଃଚି ଆପେ ମୁନୁଏତେ ଇଙ୍ଗଲୋଃ ମେନାପେୟା।
\c 16
\p
\v 1 ନେ ବାକାଣ ଇଙ୍ଗ ନେ ଲାଗିନ କାଜିକେଦାଇଙ୍ଗ ଚି ଆପେ ଆଲୋପେ ଠୋକାର ନାମେଚା।
\v 2 ଇନକୁ ଆପେକେ ଆରାଧାନାଲାୟ ଏତେ ଅଡୋଙ୍ଗ ପେୟାକୋ। ଏନ୍ତେ ନେକା ସାମାୟ ହିଜୁଃ ତାନା ଚି ଜାହାଁଏ ଆପେକେ ଗୋଏଃ ପେୟାକୋ ଏନ୍ତେ ଇନିଃବୁଝାୱାଏ ଚି ଇଙ୍ଗ ପାରମେଶ୍ଵର ରାଃ ସୁସାରୀ ତାନିଙ୍ଗ୍।
\v 3 ଇନକୁ ନେୟା ନେଲାଗିନ ରିକାୟାକୋ ଚିୟାଃଚି ଇନକୁ ନା ସିର୍ମାଦିଶୁମ ଆବା କେ ସାରିୟାକୋ ନା ଇଙ୍ଗକେ ସାରିୟାକୋ।
\v 4 ମେନଦୋ ଇଙ୍ଗ ନେ ବାକାଣ ଆପେକେ ସୀଦାଏତେ ନେୟାଲାଗିନ କାଜିକେଦାଇଙ୍ଗ ଚି ଚିମତା ନେ ସାମାୟ ହିଜୁଃ ରେ ଆପେପେ ମୋନେ ଧାଡ଼ିୟା। ଇଙ୍ଗ ସୀଦାରେ ନେ ବାକାଣ ନେୟାଲାଗିନ କାଇଙ୍ଗ କାଜିଲେଦା ଚିୟାଃଚି ଇଙ୍ଗ ଆପେଲୋଃ ତାଇକେନାଇଙ୍ଗ୍।
\v 5 ମେନଦୋ ନାଆ ଇଙ୍ଗ ଇଙ୍ଗଆଃ କୁଲନିଃ ତାଃ ସେନୋଃ ତାନିଙ୍ଗ୍ ଏନ୍ତେ ଆପେକୋ ହେତେ ଜାହାଁଏ ହ କାପେ କୁଲି ତାନା ଚି ଇଙ୍ଗ କୋତାଃ ସେନୋଃ ତାନିଙ୍ଗ୍ ?
\v 6 ମେନଦୋ ଇଙ୍ଗ ନେ ବାକାଣ କାଜିତାନତେ ଆପେୟାଃ ମୋନ ଦୁକୁ ତେ ଫେରେଃ ଜାନା।
\v 7 ଏଣ୍ଡେ ହ ଇଙ୍ଗ ଆପେକେ ସାର୍ତି କାଜିତାନିଙ୍ଗ ଚି ଇଙ୍ଗଆଃ ସେନୋଃ ଆପେଲାଗିନ୍ତେ ବୁଗିନାଃ ତାନାଃ, ଚିୟାଃଚି ଇଙ୍ଗ କାଇଙ୍ଗ ସେନରେ ହେନ ସାହାୟତା ନିଃ ଆପେତାଃ କାଏ ହିଯୁଗାଏ, ମେନଦୋ ଇଙ୍ଗ ସେନରେ ଆଇଃ କେ ଆପେତାଃ କୁଲିୟାଇଙ୍ଗ।
\v 8 ହିନିଃ ହିଜୁଃ କେତେ ଅତେଦିଶୁମ କେ ପାପ ଆଡୋଃ ଧାର୍ମୀକତା ଆଡୋଃ ନ୍ୟାଏ ବିଷାୟ ରେ କାଜିହାପାକୁଆଏ।
\v 9 ପାପ ବିଷାୟ ରେ ନେ ଲାଗିନ ଚି ଇନକୁ ଇଙ୍ଗକେ କାକୋ ବିଶ୍ଵାସ ରିକାୟା।
\v 10 ଆଡୋଃ ଧାର୍ମୀକତା ବିଷାୟ ରେ ନେ ଲଗିନ ଚି ଇଙ୍ଗ ସିର୍ମାଦିଶୁମ ଆବା ତାଃ ସେନ୍ତାନିଙ୍ଗ୍ ହାରତେ ଆପେ ଇଙ୍ଗକେ କାପେ ନେଲ ଧାଡ଼ିୟା।
\v 11 ନ୍ୟାଏ ବିଷାୟ ରେ ନେ ଲାଗିନ ଚି ଅତେଦିଶୁମ ରାଃ ମାଲିକ ଦୋଷୀ ବାଇୟାକାନାଏ।
\v 12 ଇଙ୍ଗକେ ଆପେଲୋଃ ଆଡୋଃ ହ ବାକାଣ ମେନାଃ ମେନଦୋ ନାଆ ଆପେ କାପେ ସାହାତିଙ୍ଗ୍ ଧାଡ଼ିୟା।
\v 13 ମେନଦୋ ଚିମ୍ତା ସାର୍ତି ରାଃ ଆତ୍ମା ହିଯୁଗାଏ ଏଣ୍ଡେ ଆପେକେ ସବେନ ସାର୍ତି ହରା ଉଦୁବେୟାଏ। ଚିୟାଃଚି ଇନିଃ ଆୟାଃ ପାଡ଼େତେ ଜାହାଁନାଃ କାଏ କାଜିୟାଏ ମେନଦୋ ଅକନାଃ ଆୟୁମୟାଏ ଏନା କାଜିୟାଏ ଆଡୋଃ ହିଜୁଃ ତାନ ବାକାଣ କୋ ଉଦୁବେୟାଏ।
\v 14 ହିନିଃ ଇଙ୍ଗଆଃ ମାନାରାଙ୍ଗ୍ ରିକାୟାଏ ଚିୟାଃଚି ହିନିଃ ଇଙ୍ଗଆଃ କାଜିତେୟାଃ ବାକାଣେତେ ଆପେକେ ଉଦୁବେୟାଏ।
\v 15 ଅକନାଃ ସିର୍ମାଦିଶୁମ ଆବା ରାଃ ତାନାଃ, ଏନା ସବେନାଃ ଇଙ୍ଗଆଃ ତାନାଃ, ଏନାମେନ୍ତେ ଇଙ୍ଗ କାଜିକେଦାଇଙ୍ଗ ଚି ହିନିଃ ଇଙ୍ଗଆଃ କାଜିତେୟାଃ ବାକାଣେତେ ଆପେକେ ଉଦୁବେୟାଏ। ଦୁକୁ ସୁକୁ ରେ
\v 16 ଆଡୋଃ ହୁଡିଙ୍ଗ୍ ସାମାୟ ତାୟୋମତେ ଆପେ ଇଙ୍ଗକେ କାପେ ନେଲ ଧାଡ଼ିୟା ଏନ୍ତେ ଆଡୋଃ ହୁଡିଙ୍ଗ୍ ସାମାୟ ତାୟୋମତେ ନେନେଲ ପେ ଧାଡ଼ିୟା।
\v 17 ଏନାତେ ଆୟାଃ ଚେଲାକୋ ଆକୋ-ଆକୋ କାଜିଜାନାକୋ ନେୟା ଚିକାନ ବାକାଣ ଆବୁକେ କାଜିୟାଏ, "ହୁଡିଙ୍ଗ୍ ସାମାୟ ତାୟୋମତେ ଆପେ ଇଙ୍ଗକେ କାପେ ନେଲ ଧାଡ଼ିୟା, ଆଡୋଃ ହୁଡିଙ୍ଗ୍ ସାମାୟ ତାୟୋମତେ ଇଙ୍ଗକେ ନେନେଲ ପେ ଧାଡ଼ିୟା ? ହାରତେ ନେୟା ନେମେନ୍ତେ ଚି ଇଙ୍ଗ ସିର୍ମାଦିଶୁମ ଆବା ତାଃ ସେନତାନିଙ୍ଗ୍ ?
\v 18 ଏନ୍ତେ ଚେଲାକୋ କାଜିକେଦାକୋ" ନେୟା ହୁଡିଙ୍ଗ୍ ସାମାୟ ଯେନ କାଜିୟାଏ, ନେୟା ଚିକାନ ବାକାଣ ତାନାଃ ? ଆଲେ କାଲେସାରିୟା ଚି ଇନିଃ ଚିନାଃ କାଜିତାନାଏ।
\v 19 ୟୀଶୁ ନେୟା ସାରିକେଦ୍ ତେ ଚି ଚେଲାକୋ ଇଙ୍ଗକେ କୁଲିନାଙ୍ଗ ସାନାଙ୍ଗ ତାନାକୋ ଇନକୁ କେ କାଜିକେଦାଏ ଚିନାଃ ଆପେ ଆପେକ ନେୟା ବିଷାୟ ରେ କୁପୂଲିଅ ତାନା ଚି ହୁଡିଙ୍ଗ୍ ସାମାୟ ତାୟୋମତେ ଇଙ୍ଗକେ ନେନେଲ କାପେ ଧାଡ଼ିୟା ଆଡୋଃ ହୁଡିଙ୍ଗ୍ ସାମାୟ ତାୟୋମତେ ନେନେଲ ପେ ଧାଡ଼ୟା।
\v 20 ଇଙ୍ଗ ଆପେକେ ସାର୍ତି-ସାର୍ତି କାଜିତାନିଙ୍ଗ ଚି ଆପେ ରାଆ ୟାପେ ହାରତେ ଦୁକୁ ୱାପେ, ମେନଦୋ ଅତେଦିଶୁମ ରାଶିକାଅଗାଏ, ଆପେକେ ଦୁକୁ ନାମୋଗା ମେନଦୋ ଆପେୟାଃ ଦୁକୁ ରାଶିକାତେ ରୁୱାଡ଼ୋଗା।
\v 21 ଚିମ୍ତା ମିୟାଃ କୁଡ଼ି ହୋନଆଏ ଜାନ୍ମାଅୟାଏ କାଏ ବୁଗି ସାନ ଦୁକୁ କେ ସାହାତିଙ୍ଗ୍ ୟାଏ ମେନଦୋ ହୋନ ଜାନ୍ମାଅ ତାୟୋମତେ ରାଶିକାତେ ଫେରେଃ କେତେ ଚି ନେ ଅତେଦିଶୁମ ରେ ମିୟାଃ ହଡ଼ୋ ହୋନ ଜାନ୍ମାଅ କାନାଏ ମେନ୍ତେ ଆୟାଃ ଦୁକୁ କେ କାଏ ପାହୋମୟାଏ
\v 22 ଏନଲେକାଗି ନାଆ ଆପେକେ ଦୁକୁ ମେନାଃ, ମେନଦୋ ଇଙ୍ଗ ଆପେଲୋଃ ଆଡୋଃ ନାପାମାଇଙ୍ଗ୍ ହାରତେ ଆପେୟାଃ ମୋନ ରାଶିକାତେ ଫେରେଃ କୋଆ ଆଡୋଃ ଆପେୟାଃ ରାଶିକାକେ ଜାହାଁଏ ହ କାଏ ରେଏଃ ଧାଡ଼ିୟାଏ
\v 23 ଏନ ହୁଲାଙ୍ଗ ଆପେ ଇଙ୍ଗକେ ଯାହାନାଃ କାପେ କୁଲିୟା, ଇଙ୍ଗ ଆପେକେ ସାର୍ତି-ସାର୍ତି କାଜିତାନିଙ୍ଗ ଯାହାନାଃ ହ ଆବା କେ ଇଙ୍ଗଆଃ ନୁତୁମ ତେ ଆସିୟାପେ ହିନିଃ ଏମାପେୟାଏ।
\v 24 ନାଆ ସାନ ଆପେ ଇଙ୍ଗଆଃ ନୁତୁମ ଏତେ ଆପେ ଯାହାନାଃ ହ କାପେ ଆଶିକାଦା ଆସିପେ, ଦ ନାମେୟାପେ ଏନାତେ ଆପେୟାଃ ରାଶିକା ପୁରା ଫେରେଜୋ ଚା।
\v 25 ଇଙ୍ଗ ଆପେକେ ନେ ବାକାଣ ଜନକା କାଜିତେ କାଜିକେଦାଇଙ୍ଗ। ମେନଦୋ ନେକା ସାମାଏ ହିଜୁଃ ତାନା ଚି ଇଙ୍ଗ ଆଡୋଃ ଜନକା କାଜିତେ କାଇଙ୍ଗ କାଜିୟା ମେନଦୋ ଖୋଲାଅ କେତେ ଆବା ବିଷାୟ ରେ କାଜି ଉଦୁବେୟାଇଙ୍ଗ।
\v 26 ଏନ ହୁଲାଙ୍ଗ ଆପେ ଇଙ୍ଗଆଃ ନୁତୁମ ତ ଆସିୟାପେ ଆଡୋଃ ଇଙ୍ଗ ଆପେକେ ନେୟା କାଇଙ୍ଗ କାଜିତାନା ଚି ଇଙ୍ଗ ଆପେଲାଗିନ ଆବା କେ ବିନ୍ତି ରିକାୟାଇଙ୍ଗ
\v 27 ଚିୟାଃଚି ଆବା ଦ ଆଇଃ ଆପେତେ ଦୁଲାଡ଼ ଦୋହୋୟାଏ, ଏନାମେନ୍ତେ ଚି ଆପେ ଇଙ୍ଗଲୋଃ ପେ ଦୁଲାଡ଼ ଦୋହୋକାଦା ହାରତେ ନେୟା ହ ବିଶ୍ଵାସ ରିକାୟାପେ ଚି ଇଙ୍ଗ ଆବା ପାଡ଼େତେ ହିଜୁଆ କାନିଙ୍ଗ।
\v 28 ଇଙ୍ଗ ଅତେଦିଶୁମ ରେ ଆବା ପାଡ଼େତେ ହିଜୁଃ କାନିଙ୍ଗ, ଏନ୍ତେ ଅତେଦିଶୁମ ବାଗିକେତେ ଆଡୋଃ ଆବା ତାଃ ସେନୋଃ ତାନିଙ୍ଗ୍।
\v 29 ୟୀଶୁ ରାଃ ଚେଲାକୋ କାଜିକେଦାକୋ" ନେଲେମେ ନାଆ ଦ ଆମ ସାଫା-ସାଫା କାଜିତାନାମ, ଯାହାନ ଜନକା କାଜିତେ କାମ କାଜିତାନାମ।
\v 30 ନାଆ ଆଲେ ସାରିକେଦାଲେ ଚି ଆମ ସବେନାଃ ସାରିୟାମ, ଆମକେ ଜାହାଁଏ କୁଲି ରାଃ ଦାରକାର ହ ବାନୋଗା ଚିୟାଃଚି ଆଲେ ବିଶ୍ଵାସ ରିକାୟାଲେ ଆମ ପାରମେଶ୍ଵର ପାଡ଼େତେ ହିଜୁଃ କାନାମ।
\v 31 ନେୟା ଆୟୁମ କେତେ ୟୀଶୁ କାଜିକେଦାଏ ଚିନାଃ" ଆପେ ନାଆ ବିଶ୍ଵାସ ରିକା ତାନାପେ ?
\v 32 ନେଲେପେ ହେନ ସାମାୟ ହିଜୁଃ ତାନାଃ ମେନଦୋ ହିଜୁଃ ସେଟେରେ କାନା ଚି ଆପେ ସବେନ ନେତେ ହେନ୍ତେ ହୋବା କେତେ ଆପେ ଆପେୟାଃ ହରା ବାଇୟାପେ, ହାରତେ ଇଙ୍ଗକେ ଏସ୍କାର ବାଗୀ କେୟାପେ, ଏଣ୍ଡେ ହ ଇଙ୍ଗ ଏସ୍କାର ବାଙ୍ଗୁୟା ଚିୟାଃଚି ଇଙ୍ଗ ଲୋଃ ଆବା ମେନାଇଜା।
\v 33 ଇଙ୍ଗ ନେ ବାକାଣ ଆପେକେ ନେୟାମେନ୍ତେ କାଜିକେଦାଇଙ୍ଗ ଚି ଆପେକେ ଇଙ୍ଗ ରେ ଶାନ୍ତି ନାମୋଃକା। ଅତେଦିଶୁମ ରେ ଆପେକେ ସାସାତି ନାମୋଗା, ମେନଦୋ ଇଙ୍ଗ ଅତେଦିଶୁମ କେ ଜିତାଅ କାନିଙ୍ଗ।
\c 17
\p
\v 1 ୟୀଶୁ ନେ ବାକାଣ କାଜିକେଦାଏ ଆଡୋଃ ଆୟାଃ ମେଏଃ ରିମିଲଦିଶୁମ ପାଡ଼ ଆରିଦ କେତେ କାଜିକେଦାଏ "ହେ ଆବା ହେନ ସାମାୟ ସେଟେର ଜାନା, ଆମାଃ ହୋନ ରାଃ ମାନାରାଙ୍ଗ୍ ରିକାଏ ମେ ଏନାତେ ହୋନ ଆମାଃ ମାନାରାଙ୍ଗ୍ ରିକାୟାଏ।
\v 2 ଚିୟାଃଚି ଇନିଃ କେ ଆମ ସବେନ ହଡ଼ୋ କୋୱା ଚେତାଙ୍ଗ୍ ରେ ଆଧିକାର ଏମକାଦାମ, ଚି ଅକଏ କୋକେ ଆମ ଇନିଃ କେ ଏମାକାଃକୁୱାମ ଏନ ସବେନ କୋକେ ଜାନାୱ ଜୀଦାନ ଏମେଚାଏ।
\v 3 ଏନ୍ତେ ଜାନାୱ ଜୀଦାନ ନେୟା ତାନାଃ ଚି ଇନକୁ ଆମକେ ମିୟାଃ ଭାଇର ସାର୍ତି ପାରମେଶ୍ଵର ମେନ୍ତେ ଆଡୋଃ ୟୀଶୁ ମାସୀହ କେ ଅକନିଃ କେ ଆମ କୁଲକାଇଯାମ ସାରିଚାକୋ।
\v 4 ଅକନ କାମି ଆମ ଇଙ୍ଗକେ ରିକାନାଙ୍ଗ ଏମଲେଦାମ ଏନାକୋ ପୁରା ରିକାକେତେ ଇଙ୍ଗ ଅତେ ରେ ଆମାଃ ମାନାରାଙ୍ଗ ରିକାକେଦାଇଙ୍ଗ୍।
\v 5 ନାଆ ଦ ହେ ଆବା ଆମାଃ ଲୋଃ ଇଙ୍ଗଆଃ ମାନାରାଙ୍ଗ ଅତେଦିଶୁମ ବାବାଇ ଶିଦା ରେ ତାଇତାନ ମାନାରାଙ୍ଗ ଲୋଃ ରିକାଏମେ। ୟୀଶୁ ଆୟାଃ ଚେଲା କୋ ନାଙ୍ଗ ବିନ୍ତି
\v 6 ଇଙ୍ଗ ଆମାଃ ନୁତୁମ କେ ହେନ ହଡ଼ୋ କୋୱା ଥାଲା ରେ ଉଦୁବକାଦିଙ୍ଗ ଅକନ କୋକେ ଆମ ଇଙ୍ଗକେ ଅତେଦିଶୁମ ହେତେ ଏମାକାଃକୁୱାମ। ଇନକୁ ଆମାଃ ତାଇକେନାକୋ ଏନ୍ତେ ଇନକୁକେ ଆମ ଇଙ୍ଗକେ ଏମା କାଦିଙ୍ଗାମ ହାରତେ ଇନକୁ ଆମାଃ ବାଚାନ କେ ମାନାତିଙ୍ଗ କେଦାକୋ।
\v 7 ନାଆ ଇନକୁ ସାରିକେଦାକୋ ଚି ଅକନାଃ ଇଙ୍ଗକେ ଏମାକାଦିଙ୍ଗାମ ଏନା ସବେନାଃ ଆମାଃ ପାଡ଼େତେ ତାନାଃ।
\v 8 ଚିୟାଃଚି ଅକନ ବାଚାନ ଆମ ଇଙ୍ଗକେ ଏମାକାଦିଙ୍ଗାମ ଇଙ୍ଗ ଏନା ଇନକୁ କେ ସେଟେର କାଦିଙ୍ଗ ଆଡୋଃ ଇନକୁ ଏନା ଗ୍ରାହାନ କେଦାକୋ ହାରତେ ସାର୍ତି-ସାର୍ତି ସାରିକେଦାକୋ ଚି ଇଙ୍ଗ ଆମ ପାଡ଼େତେ ହିଜୁଃ କାନିଙ୍ଗ ଆଡୋଃ ବିଶ୍ଵାସ ରିକାକେଦାକୋ ଚି ଆମ ଇଙ୍ଗକେ କୁଲ କାଦିଙ୍ଗାମ।
\v 9 ଇଙ୍ଗ ଇନକୁ ଲାଗିନ ବିନ୍ତି ରିକା ତାନିଙ୍ଗ୍, ଅତେଦିଶୁମ ଲାଗିନ ବିନ୍ତି କାଇଙ୍ଗ ରିକା ତାନା ମେନଦୋ ଇନକୁ ଲାଗିନ ଅକଏ କୋକେ ଆମ ଇଙ୍ଗକେ ଏମାକାଦିଙ୍ଗାମ, ଚିୟାଃଚି ଇନକୁ ଆମାଃ ତାଙ୍କୁ।
\v 10 ଆଡୋଃ ଅକନାଃ ଇଙ୍ଗଆଃ ତାନାଃ ଏନା ସବେନାଃ ଆମାଃ ତାନାଃ ହାରତେ ଅକନାଃ ଆମାଃ ତାନାଃ ଏନା ସବେନାଃ ଇଙ୍ଗଆଃ ତାନାଃ ଆଡୋଃ ଏନାତେ ଇଙ୍ଗଆଃ ମାନାରାଙ୍ଗ ହୋବାକାଣା।
\v 11 ଇଙ୍ଗ ନାଆ ଅତେଦିଶୁମ ରେ କାଇଙ୍ଗ ତାହିନା ମେନଦୋ ନିକୁ ଅତେଦିଶୁମ ରେ ତାଇନାକୋ ଆଡୋଃ ଇଙ୍ଗ ଆମାଃ ନାଡ଼େଏ ହିଜୁଃ ତାନିଙ୍ଗ୍। ହେ ପାବିତାର ଆବା ଆମ ଏନ ନୁତୁମ ରେ ଅକନାଃ ଆମ ଇଙ୍ଗକେ ଏମକାଦିଙ୍ଗାମ ଇନକୁ କେ ହର କୁମେ ଏନାତେ ଇନକୁ ଆବୁ ଲେକା କୋ ହୋବାଅଚା।
\v 12 ଚିମ୍ତା ଇଙ୍ଗ ଇନକୁ ଲୋଃ ତାଇତାଇଙ୍କେନାଇଙ୍ଗ, ଇଙ୍ଗ ଇନକୁକେ ଆମାଃ ନୁତୁମ ରେ ଅକନାଃ ଇଙ୍ଗକେ ଏମାକାଦିଙ୍ଗାମ ଇନକୁକେ ହର କେଃକୁୱାଇଙ୍ଗ। ଇଙ୍ଗ ଇନକୁ ଲୋଃ ଚାଉକାଶୀ ତାଇକେନାଇଙ୍ଗ, ଆଡୋଃ ବିନାଶ ରାଃ ହୋନ ବାଗିକେତେ ଜାହାଁଏ ହ କାକୋ ନାଷ୍ଟ ହୋବାନାକୋ। ନେ ମେନ୍ତେ ଚି ପାବିତାର ପୁଥି ରେ ଅଲାକାନ ତେୟାଃ ପୁରା ହୋବାଅଚା।
\v 13 ନାଆ ଇଙ୍ଗ ଆମାଃ ତାଃ ହିଜୁଃ ତାନିଙ୍ଗ୍, ଆଡୋଃ ନେ ବାକାଣ ଅତେଦିଶୁମ ରେ କାଜିତାନିଙ୍ଗ ଚି ଇନକୁ ଇଙ୍ଗଆଃ ପୁରା ରାଶିକାକୋ ଆକୋ ନାମେଚା।
\v 14 ଇଙ୍ଗ ଇନକୁ କେ ଆମାଃ ବାଚାନ ଏମକାଃକୁୱାଇଙ୍ଗ ଆଡୋଃ ଅତେଦିଶୁମ ଇନକୁକେ ଖିସ କେଃ କୋୱାଏ। ଚିୟାଃଚି ଜେଲେକା ଇଙ୍ଗ ଅତେଦିଶୁମ ରାଃ ନାହାଲାଇଙ୍ଗ୍, ଏନଲେକାଗି ଇନକୁ ହ ଅତେଦିଶୁମ ରେନ ନାହାଲାକୋ।
\v 15 ଇଙ୍ଗ ନେୟା କାଇଙ୍ଗ ବିନ୍ତି ତାନା ଚି ଆମ ଇନକୁ କେ ଅତେଦିଶୁମ ହେତେ କେଡ଼ାକୁମେ, ମେନଦୋ ନେୟା ଚି ଆମ ଇନକୁ କେ ହେନ ଦୁଷ୍ଟ ଏତେ ବାଞ୍ଚାଅ କୁମେ।
\v 16 ଜେଲେକା ଇଙ୍ଗ ଅତେଦିଶୁମ ରେନ ନାହାଲାଇଙ୍ଗ୍ ଏନଲେକାଗି ଇନକୁ ହ ଗି ଅତେଦିଶୁମ ରେନ ନାହାଲାକୋ।
\v 17 ସାର୍ତି ଲୋଃ ଇନକୁକେ ପାବିତାର ତାମେ, ଆମାଃ ବାଚାନ ସାର୍ତି ତାନାଃ।
\v 18 ଜେଲେକା ଇଙ୍ଗକେ ଆମ ଅତେଦିଶୁମ ରେ କୁଲକାଦିଙ୍ଗାମ ଏନଲେକାଗି ଇଙ୍ଗ ଇନକୁ କେ ଅତେଦିଶୁମ ରେ କୁଲକେଦାଇଙ୍ଗ୍।
\v 19 ହାରତେ ଇନକୁ ଲାଗିନ ତେ ଇଙ୍ଗ ଇଙ୍ଗକେ ପାବିତାର ରିକାତାନିଙ୍ଗ୍, ଏଣ୍ଡେ ତେ ଇନକୁ ହ ସାର୍ତି ହେତେ ପାବିତାର ହୋବାଅଚାକୋ। ବିଶ୍ଵାସୀ କୋ ନାଙ୍ଗ ବିନ୍ତି
\v 20 ଇଙ୍ଗ ନିକୁଲାଗିନ ଭାଇର ବିନ୍ତି କାଇଙ୍ଗ ରିକା ତାନା ମେନଦୋ ଇନକୁ ଲାଗିନ ହ ବିନ୍ତି ରିକାତାନିଙ୍ଗ୍ ଅକଏ କୋ ନେକୁଆ କାଜି ଆୟୁମକେତେ ଇଙ୍ଗକେ ବିଶ୍ଵାସ ରିକାୟାକୋ।
\v 21 ଏନ୍ତେ ଇନକୁ ସବେନ ମିୟାଃ ହୋବାଅଚାକୋ, ଜେଲେକା ହେ ଆବା ଆମ ଇଙ୍ଗଆଃ ରେ ମେନାମା, ଆଡୋଃ ଇଙ୍ଗ ଆମାଃ ରେ ମେନାଇଙ୍ଗ୍ଆ। ଏନଲେକାଗି ଇନକୁ ହ ଆବୁ ରେ ହୋବାଅଚାକୋ, ଏନାତେ ଅତେଦିଶୁମ ବିଶ୍ଵାସ ରିକାୟାଏ ଚି ଆମ ଇଙ୍ଗକେ କୁଲକାଦିଙ୍ଗାମ।
\v 22 ହେନ ମାନାରାଙ୍ଗ ଅକନାଃ ଆମ ଇଙ୍ଗକେ ଏମକାଦାମ ଇଙ୍ଗ ଇନକୁ କେ ଏମ କେଦାଇଙ୍ଗ, ଚି ଇନକୁ ହ ମିଃ ହୋବାଅଚାକୋ ଜେଲେକା ଆବୁ ମିଃ ମେନାବୁଆ।
\v 23 ଇଙ୍ଗ ଇନକୁ ରେ ଆଡୋଃ ଆମ ଇଙ୍ଗ ରେ ଚି ଇନକୁ ସିଦ୍ଧ ବାଇକେତେ ମିଃ ହୋବାଅ ଚାକୋ, ହାରତେ ଅତେଦିଶୁମ ସାରିଚାଏ ଚି ଆମ ଇଙ୍ଗକେ କୁଲକାଦିଙ୍ଗାମ ଆଡୋଃ ଜେଲେକା ଆମ ଇଙ୍ଗ୍ ଲୋଃ ଦୁଲାଡ଼ ଦୋହକେଦାମ ଏନଲେକାଗି ଇନକୁ ଲୋଃ ଦୁଲାଡ଼ ଦୋହକେଦାମ।
\v 24 ହେ ଆବା ଇଙ୍ଗ ସାନାଙ୍ଗ୍ ତାନିଙ୍ଗ୍ ଚି ଅକଏ କୋକେ ଆମ ଇଙ୍ଗକେ ଏମାକାଦିଙ୍ଗାମ, ଅକତାଃ ଇଙ୍ଗ ମେନାଇଙ୍ଗ୍ୟା ଇନକୁ ହ ଗି ଇଙ୍ଗ ଲୋଃ ତାଇଞ୍ଚାକୋ ଚି ଇନକୁ ଇଙ୍ଗଆଃ ମାନାରାଙ୍ଗ ନେଲଚାକୋ ଅକନାଃ ଆମ ଇଙ୍ଗକେ ଏମକାଦାମ। ଚିୟାଃଚି ଆମ ଇଙ୍ଗକେ ଅତେଦିଶୁମ ବାବାଇ ଶୀଦାତେ ଦୁଲାଡ଼ ରିକାକେଦାମ।
\v 25 ହେ ଧାର୍ମୀ ଆବା, ଅତେଦିଶୁମ ଇଙ୍ଗକେ କାଏ ସାରିକେଦାଏ, ମେନଦୋ ଇଙ୍ଗ ଆମକେ ସାରିକେଦାଇଙ୍ଗ୍ ଆଡୋଃ ଇନକୁ ହ ସାରିକେଦକୋ ଚି ଆମ ଗି ଇଙ୍ଗକେ କୁଲକାଦିଙ୍ଗାମ
\v 26 ଇଙ୍ଗ ଆମାଃ ନୁତୁମ କେ ଉଦୁବ କାଦାଇଙ୍ଗ୍ ଆଡୋଃ ଉଦୁବ କାତେୟାଇଙ୍ଗ ଚି ଅକନ ଦୁଲାଡ଼ ଆମକେ ଇଙ୍ଗଲୋଃ ତାଇକେନା ଏନା ଇନକୁ ଲୋଃ ତାଇଞ୍ଚା, ଆଡୋଃ ଇଙ୍ଗ ଇନକୁ ରେ ତାଇନାଇଙ୍ଗ୍।"
\c 18
\p
\v 1 ୟୀଶୁ ନେ ବାକାଣ କାଜିକେତେ ଆୟାଃ ଚେଲାକୋଲ କିନ୍ଦ୍ରୋନ ଗାଡା (ବୁରୁ ଗେନା ରାଃ ଗାଡା ଅତେ) ଫାରୋମ ମିୟାଃ ବାଖାଡ଼ି ତାଃ ସେନ ଜାନାଏ।
\v 2 ଆଇଃ କେ ସାସାବ ନିଃ ୟାହୁଦା ହ ଏନ ଜାଗା ସାରିତାଇନାଏ। ଚିୟାଃଚି ୟୀଶୁ ଆୟାଃ ଚେଲାକୋଲୋ ପ୍ରାୟ ହେନ୍ତାଃ ସେସେନ୍ତାଇକେନାଏ।
\v 3 ଏନ୍ତେ ୟାହୁଦା ମିଃ ପାଲଟାନ କୋକେ ଆଡୋଃ ପ୍ରାଧାନ ୟାଜାକକୋ ଆଡୋଃ ଫାରିସୀ କୋହେତେ ସିପାହୀ କୋକେ ହାରତେ ଦୀମିକୋ ଆଡୋଃ ମାଶାଲ ଆଡୋଃ ହାତିୟାର ଆଉକେତେ ହେନ୍ତାଃ ସେଟେର ଜାନାଏ।
\v 4 ୟୀଶୁ ଏନ ସବେନାଃ କାଜି ଅକନାଃ ଆୟାଃ ଚେତାଙ୍ଗ୍ ରେ ହୋବାଅ ତାଇକେନା ସାରିକେତେ ଅଡୋଙ୍ଗଜାନାଏ ଆଡୋଃ ଇନକୁ କେ କାଜିକେଦାଏ" ଅକଏ କେ ପେ ନାମିତାନା ?
\v 5 ଇନକୁ କାଜିକେଦାକୋ" ନାସରାତ ରେନ ୟୀଶୁ କେ।" ୟୀଶୁ କାଜିକେଦାଏ 'ଇଙ୍ଗ ତାନିଙ୍ଗ୍' ଇନିଜାଃ ସାସାବନିଃ ୟାହୁଦା ହ ଇନକୁଲୋଃଏ ତିଙ୍ଗୁଆକାନ ତାଇକେନାଏ।
\v 6 ୟୀଶୁ 'ଇଙ୍ଗ ତାନିଙ୍ଗ୍' କାଜିତୋର୍ଷା ଗି ଇନକୁ ଦୟା ତାୟୋମ କେତେ ଅତେରେ ଉୟୁଃ ଯାନକୋ।
\v 7 ଏନ୍ତେ ଇନକୁକେ ଆଡୋଃ କୁଲିକେଦାଏ 'ଆପେ ଅକଏ କେପେ ଦାଣାତାନାପେ ? ଇନକୁ କାଜିକେଦାକୋ 'ନାସରାତ ରେନ ୟୀଶୁ କେ'
\v 8 ୟୀଶୁ କାଜିକେଦାଏ 'ଇଙ୍ଗ ଦ କାଜିକେଦାଇଙ୍ଗ ଚି ଇଙ୍ଗ ତାନିଙ୍ଗ୍, ଆଗାର ଇଙ୍ଗକେ ଦାଣାତାନାପେ ଏଣ୍ଡେ ନିକୁକେ ବାଗିକୁପେ।
\v 9 ନେୟା ଏନାମେନ୍ତେ ହୋବାଜାନା ଚି ଆଇଃ କାଜିତେୟାଃ ବାଚାନ ପୁରା ହୋବାଅଚା" ଅକଏ କୋକେ ଆମ ଏମାକାଦିଙ୍ଗାମ ଇନକୁ ହେତେ ମିୟାଃ ହ କାଇଙ୍ଗ ଆଦ୍ କେଦା।
\v 10 ଏନ୍ତେ ଶିମୋନ ପାତ୍ରାସ ଆଜାଃତାଃ ତାଇକେନ ତାଲୱାର ଅଡୋଙ୍ଗ ଥାଇଃ କେଦାଏ ହାରତେ ମାରାଙ୍ଗ ୟାଜାକ ରାଃ ଦାସୀରାଃ ଲୁତୁର କେ ମାଆଃ ଖାଣ୍ଡାଅ କେଦାଏ। ଏନ ଦାସୀ ରାଃ ନୁତୁମ ମାଲଖୁସ ତାଇକେନା।
\v 11 ଏନ୍ତେ ୟୀଶୁ ପାତ୍ରାସ କେ କାଜିକେଦାଏ, ଆମାଃ ତାଲୱାର ଖାପରେ ଦୋହୋଏମେ। ଅକନ କାଟୋରା ଆବା ଇଙ୍ଗକେ ଏମାକାଦିଙ୍ଗାଏ, ଚିନାଃ ଏନାତେ କାଇଙ୍ଗ ନୁୱେୟା ? ନାଡ଼େଏ ରେ ୟୀଶୁ
\v 12 ଏନ୍ତେ ପାଲଟାନ କୋ ଆଡୋଃ ଇନକୁୱାଃ ମୁଖ୍ୟା ଆଡୋଃ ୟାହୁଦୀ କୋୱାଃ ସିପାହୀ କୋ ୟୀଶୁ କେ ସାବକେତେ ଥୋଲ କିଜାକୋ।
\v 13 ହାରତେ ଇନିଃ କେ ଶୀଦା ହାନ୍ନା ତାଃ ଇଦିକିଜାକୋ, ଚିୟାଃଚି ଇନିଃ ଏନ ବାର୍ଷ ରାଃ ମାରାଙ୍ଗ ୟାଜାକ କାଇଫା ରାଃ ହଁୟାର ତାଇକେନାଏ।
\v 14 ନିଃଇ ଏନ କାଇଫାଏ ତାଇକେନାଏ, ଅକନିଃ ୟାହୁଦୀ କୋକେ ସାଲହା ଏମଲେଦାଏ ଚି ଆବୁ ହଡ଼ କୋ ଲାଗିନତେ ମିୟାଃ ହଡ଼ ଗୋଜୋଃ ବୁଗିନ ତାନାଃ। ୟୀଶୁ କେ ପାତ୍ରାସ କାଇଙ୍ଗ ସାରିଆ କାଜିକେଦାଏ
\v 15 ଶିମୋନ ପାତ୍ରାସ ଆଡୋଃ ମିହଡ଼ ଏଟାଃ ଚେଲା ହ ୟୀଶୁ ରାଃ ତାୟୋମ ହିଜୁଃ ଜାନାଏ, ନେ ଚେଲା ମାରାଙ୍ଗ ୟାଜାକରାଃ ନେଲ ଉପୁରୁମ ହଡ଼ୋ ତାଇକେନାଏ। ଏନା ମେନ୍ତେ ଇନିଃ ୟୀଶୁ ଲୋଃ ମାରାଙ୍ଗ ୟାଜାକରାଃ ରାଚାତେ ହିଜୁଃ ଜାନାଏ।
\v 16 ମେନଦୋ ପାତ୍ରାସ ବାହାରି ଦୁଆର ରେ ତିଙ୍ଗୁଜାନାଏ। ଏନ୍ତେ ଏନ ଏଟାଃ ଚେଲା ଅକନିଃ ମାରାଙ୍ଗ ୟାଜାକରାଃ ଉପୁରୁମ ହଡ଼ ତାଇକେନାଏ ବାହାରି ଅଡୋଙ୍ଗ ଜାନାଏ ଆଡୋଃ ଦୁଆର ହର ନିଃ କେ କାଜିକେତେ ପାତ୍ରାସ କେ ଭିତାର ଆଉକିଜାଏ।
\v 17 ଏନ ଦାସୀ କୁଡ଼ି ଅକନିଃ ଦୁଆର ହର ନିଃ ତାଇକେନାଏ ପାତ୍ରାସ କେ କାଜିକେଦାଏ" ଚିନାଃ ଆମ ହ ଦ ଏନ ହଡ଼ ରାଃ ଚେଲା କୋଏତେ ନାହାଲାମ ? ଇନିଃ କାଜିକେଦାଏ" ଇଙ୍ଗ ନାହାଲାଇଙ୍ଗ୍ ?
\v 18 ଦାସୀକୋ ଆଡୋଃ ସିପାହୀକୋ ରାବାଙ୍ଗ୍ ଚାଲତେ କୁଇଲା ଜୁଲକେତେ ସେଙ୍ଗେଲ ଜୁରୁବେନ ତାଇକେନାକୋ, ଆଡୋଃ ପାତ୍ରାସ ହ ଇଙ୍କୁଲୋ ତିଙ୍ଗୁକେତେ ସେଙ୍ଗେଲ ଜୁରୁବେନ ତାଇକେନାଏ। ଯାଯାକ ୟୀଶୁକେ କୁଲିକିଜାକୋ
\v 19 ଏନ୍ତେ ମାରାଙ୍ଗ ୟାଜାକ ୟୀଶୁ କେ ଆଜାଃ ଚେଲା କୋୱାଃ ବିଷାୟ ଆଡୋଃ ଆଜାଃ ଉପଦେଶ ବିଷାୟ କୁଲିକିଜାଏ।
\v 20 ୟୀଶୁ ଇନିଃ କେ କାଜିକେଦାଏ" ଇଙ୍ଗ ଅତେଦିଶୁମରେ ଖୋଲାଅ କେତେ ବାକାଣ କାଜିକେଦାଇଙ୍ଗ, ଇଙ୍ଗ ଆରାଧାନାଲାୟ ରେ ଆଡୋଃ ମାନ୍ଦିର ରେ ଅକତାଃ ୟାହୁଦୀକୋ ହୁଣ୍ଡିଅ ତାଇକେନାକୋ ସବେନ ଇମ୍ତା ଉପଦେଶ ଏମକେଦାଇଙ୍ଗ ଆଡୋଃ ଲୁକୁ କେତେ ଯାହାନାଃ ହ କାଇଙ୍ଗ କାଜିକାଦା।
\v 21 ଆମ ଇଙ୍ଗକେ ଚିନାଃ ମେନ୍ତେ କୁଲିତାନାମ ? ଆୟୁମତାନ ହଡ଼ୋକୋକେ କୁଲିକୁମେ ଚି ଇଙ୍ଗ ଇନକୁକେ ଚିନାଃ କାଜିକେଦାଇଙ୍ଗ।
\v 22 ଚିମ୍ତା ଇନିଃ ନେୟା କାଜିକେଦାଏ ଏଣ୍ଡେ ସିପାହୀ ହେତେ ମିହଡ଼ ଅକନିଃ ନାଡ଼େଏ ରେ ତାଇକେନାଏ, ୟୀଶୁ କେ ଥାପ୍ଡ଼ାଅ କେତେ କାଜିକେଦାଏ" ଚିନାଃ ଆମ ମାରାଙ୍ଗ ୟାଜାକକେ ନେଲେକା କାଜିୟାମ ?
\v 23 ୟୀଶୁ ଇନିଃ କେ କାଜିକେଦାଏ" ଆଗାର ଇଙ୍ଗ ଏତ୍କାନ କାଜି କାଜିକେଦାଇଙ୍ଗ ଏଣ୍ଡେ ଏନ ଏତ୍କାନ କାଜିରାଃ ଗାୱାହ ଫେରେଃମେ, ମେନଦୋ ଆଗାର ବୁଗିନ କାଜିକେଦାଇଙ୍ଗ ଏଣ୍ଡେ ଆମ ଇଙ୍ଗକେ ଚିନାଃ ଲାଗିନ ହୁମାଃୟାମ।
\v 24 ହାନ୍ନା ୟୀଶୁ କେ ଥୋଲାକାନ ଗି କାଇଫା ମାରାଙ୍ଗ ୟାଜାକ ନାଡ଼େଏ ତାଃ କୁଲକିଜାଏ। ଆଡୋଃ ମିଶା କାଇଙ୍ଗ ସାରିଆ କାଜିକେଦାଏ
\v 25 ଶିମୋନ ପତ୍ରାସ ତିଙ୍ଗୁକେତେ ସେଙ୍ଗେଲ ଜୁରୁବେନ ତାଇକେନାଏ। ଏନ୍ତେ ଇନକୁକେ ଇନିଃକେ କାଜିକିଜାକୋ" ଚିନାଃ ଆମ ହ ଦ ଇନିଜାଃ ଚେଲା ହେତେ ନାହାଲାମ ?" ଇନିଃ ମାନା କେତେ କାଜିକେଦାଏ" ଇଙ୍ଗ ନାହାଲାଇଙ୍ଗ୍।"
\v 26 ମାରାଙ୍ଗ ୟାଜାକରାଃ ଦାସୀ କୋଏତେ ମିୟାଃ ହଡ଼ ଅକଏ ଇନିଜାଃ କୁଟୁମ୍ବ ଏତେ ତାଇକେନାଏ ଅକନିଜାଃ ପାତ୍ରାସ ଲୁତୁର ମାଆଃ ଲିଯାଏ କାଜିକେଦାଏ" ଚିନାଃ ଇଙ୍ଗ ଆମକେ ୟୀଶୁ ଲ ବାଖାଡ଼ି ରେ କାଇଙ୍ଗ ନେଲ ଲେଦା।
\v 27 ପାତ୍ରାସ ଆଡୋଃ ମାନା ରିକା କେଦାଏ ହାରତେ ଇମ୍ତାଗି ମିୟାଃ ସିମ ରାଆ କେଦାଏ। ସାମାନାଙ୍ଗରେ ୟୀଶୁ
\v 28 ଏନ୍ତେ ଇନକୁ ୟୀଶୁକେ କାଇଫା ତାଃ ତେ କିଲା କ ଆଉ କିଜା। ଆଡୋଃ ସେତାଃ ସାମାୟ ତାଇକେନା, ମେନଦୋ ଇନକୁ ଆକୋ କିଲା ଭିତାର ରେ କାକୋ ବୋଲୋଜାନା, ଏନାମେନ୍ତେ ଚି ଆଶୁଦ୍ଧ କାକୋ ହୋବାଅଚା ମେନଦୋ ଫାସାହ ପାରାବ ରାଃ ହୋଲୋଙ୍ଗ ଜୋମ ଧାଡ଼ିଚାକୋ।
\v 29 ଏନ୍ତେ ପିଲାତୁସ ଇନକୁତାଃ ବାହାରି ଅଡୋଙ୍ଗ କେତେ କାଜିକେଦାଏ" ଆପେ ନେ ହଡ଼ କେ ଚିନାଃ ଦୋଷ ଲାଗାୱି ତାନାପେ ?
\v 30 ୟାହୁଦୀକୋ ପିଲାତୁସ କେ କାଜିକେଦାକୋ" ଆଗାର ଇନିଃ ଏତ୍କାନ କାମି ରିକାନିଃ କାଏ ତାଇନତେୟାଏ ଏଣ୍ଡେ ଆଲେ ଇନିଃ କେ ଆମକେ କାଲେ ସୋମ୍ପାୱ ମେ ତେୟା।
\v 31 ପିଲାତୁସ ଇନକୁକେ କାଜିକେଦାଏ" ଆପେଗୀ ନିଃ କେ ଇଦିକେତେ ଆଇନ ଲେକାଗୀ ନିଜାଃ ବିଚାର ରିକାଏପେ। ୟାହୁଦୀକୋ ଇନିଃ କେ କାଜିକେଦାକୋ" ଆଲେକେ ଆଧିକାର ବାନୋଗା ଚି ଜାହେୟାଃ ଜୀଉ ଇଦିୟାଲେ।
\v 32 ନେୟା ଏନାମେନ୍ତେ ହୋବାଜାନା ଚି ୟୀଶୁ ରାଃ ଏନ କାଜି ପୁରାଅଚା ଅକନାଃ ଇନିଃ ଚିଲକା ଗୋନୋଏଃ ଗୋଜୋଗା ନେୟା ଉଦୁବ ସାଙ୍କେତ ଲେଦାଏ।
\v 33 ଏନ୍ତେ ପିଲାତୁସ ଆଡୋଃ କିଲା ଭିତାର ସେଞ୍ଜାନାଏ ଆଡୋଃ ୟୀଶୁ କେ କେଡ଼ାକେତେ କୁଲିକିଜାଏ" ଚିନାଃ ଆମ ୟାହୁଦୀ କୋୱା ରାଜା ତାନମେ ?
\v 34 ୟୀଶୁ କାଜିକେଦାଏ" ଚିନାଃ ନେ କାଜି ଆମ ପାଡ଼େତେ କାଜିତାନାମ ଚି ଏଟାଃ କ ଇଙ୍ଗ ବିଷାୟ ରେ ଆମକେ ନେୟା କାଜିକାଦାକୋ ?
\v 35 ପିଲାତୁସ କାଜିକେଦାଏ" ଚିନାଃ ଇଙ୍ଗ ୟାହୁଦୀ ତାନିଙ୍ଗ୍ ?" ଆମାଃ ଜାତି ହଡ଼ୋକୋ ଆଡୋଃ ପ୍ରାଧାନ ୟାଜାକକୋ ଆମକେ ଇଙ୍ଗଆଃ ତିଃଇ ରେ ଏମାକାଦିଙ୍ଗାକୋ।
\v 36 ୟୀଶୁ କାଜିକେଦାଏ" ଇଙ୍ଗଆଃ ରାଇଜ ନେ ଅତେଦିଶୁମ ରାଃ ନାହାଲା, ଆଗାର ଇଙ୍ଗଆଃ ରାଇଜ ନେ ଅତେଦିଶୁମ ରାଃ ତାଇନତେୟାଃ, ଏଣ୍ଡେ ଇଙ୍ଗଆଃ ଦାସୀ କୋ ଲାଡ଼ାଅନ ତେୟାକୋ ଚି ଇଙ୍ଗ ୟାହୁଦୀ କୋୱା ତିଃଇ ରେ କାଇଙ୍ଗ ସୋମ୍ପାଅ ତେୟା। ମେନଦୋ ଇଙ୍ଗଆଃ ରାଇଜ ନେତାଃ ରାଃ ନାହାଲା।"
\v 37 ପିଲାତୁସ ଇନିଃ କେ କାଜିକେଦାଏ" ଏଣ୍ଡେ ଆମ ରାଜା ତାନମେ ?" ୟୀଶୁ କାଜିକେଦାଏ" ଆମ କାଜିତାନାମ ଚି ଇଙ୍ଗ ରାଜା ତାନିଙ୍ଗ୍। ଇଙ୍ଗ ନେୟାମେନ୍ତେ ଜାନ୍ମ ଇଦିକାଦାଇଙ୍ଗ୍ ଆଡୋଃ ନେୟାମେନ୍ତେ ଅତେଦିଶୁମ ରେ ହିଜୁଃ କାନିଙ୍ଗ ଚି ସାର୍ତି ରାଃ ଗୋୱା ଏମେୟାଇଙ୍ଗ। ଅକଏ ସାର୍ତି ରାଃ ତାନିଃ ଇନିଃ ଇଙ୍ଗଆଃ ଆୱାଜ ଆୟୁମୟାଏ।
\v 38 ପିଲାତୁସ ୟୀଶୁ କେ କାଜିକେଦାଏ" ସାର୍ତି ଚିନାଃ ତାନାଃ ଗୋନୋଏଃ ଦାଣ୍ଡ ନାମେଲାଗିନ ଆନାଚୁ ନେୟା କାଜିକେତେ ଇନିଃ ଆଡୋଃ ୟାହୁଦୀ କୋତାଃ ଅଡୋଙ୍ଗ ଜାନାଏ ଆଡୋଃ ଇନକୁ କେ କାଜିକେଦାଏ" ଇଙ୍ଗ ଦ ଇନିଜାଃ ରେ ଯାହାନ ଦୋଷ କାଇଙ୍ଗ ନାମକେଦା।
\v 39 ମେନଦୋ ଆପେୟାଃ ନେୟା ନିୟାମ ତାନାଃ ଚି ଇଙ୍ଗ ଫାସାହ ରେ ଆପେଲାଗିନ ମିୟାଃ ହଡ଼ କେ ବାଗେପେୟାଇଙ୍ଗ। ଏନାତେ ଆପେ ଚିନାଃ ସାନାଙ୍ଗ ତାନାପେ ଚି ୟାହୁଦୀ କୋୱାଃ ରାଜା କେ ବାଗିତାଇଙ୍ଗ।
\v 40 ଏଣ୍ଡେ ଇନକୁ ଆଡୋଃ କିରଲାୱ କେତେ କାଜିକେଦାକୋ "ନିଃ କେ କାହା ମେନଦୋ ଆଲେ ଲାଗିନତେ ବାରାବ୍ବା କେ ବାଗିତାମେ।" ଆଡୋଃ ବାରାବ୍ବା ଡାକୁ ତାଇକେନାଏ।
\c 19
\p
\v 1 ନେୟା ଗାଃ ବାଦରେ ପିଲାତୁସ ଦ ୟୀଶୁ କେ ଇଦିକେଃ କୋଡ୍ରା ମାଉରଇକା କେଦାଏ।
\v 2 ଆଡୋଃ ପାଲଟାନ କୋ ଜାନୁମଗାଃ ଟୋପି ବାଇକେଃ ଆୟାଃ ବୋହୋଃ ରେ ମାଣ୍ଡାଅ କେଦାକୋ ଆଡୋଃ ଇନିଃ କେ ବାଇଗଣି ରାଙ୍ଗ ରାଃ ଲିଜାଃ ତୂସୀଙ୍ଗ୍ କିଜାକୋ।
\v 3 ଆଡୋଃ ଆଏଃ ତାଃ ସେଙ୍କେତେ କାଜିକେଦାକୋ ହେ ୟାହୁଦୀ କୋୱାଃ ରାଜା ଜୋହାର ହାର ଆଅଇଃ କେ ଥାପ୍ଡ଼ାଅ କିଜାକୋ।
\v 4 ହାର ପିଲାତୁସ ଆଡୋଃ ବାହାରି ଅଡୋଙ୍ଗ କେତେ ହଡ଼ୋ କୋକେ କାଜିକେଦାଏ ନେଲେପେ" ଇଙ୍ଗ ଇନିଃ କେ ଆପେୟାଃ ନାଡ଼େଏ ରେ ବାହାରି ଆଉୱିୟାଇଙ୍ଗ, ଏନଲେକାତେ ଆପେ ସାରିୟାପେ ଚି ଇଙ୍ଗ କାଟିଜୋଃ ଆଜାଃ ଆପରାଧ କାଇଙ୍ଗ ନାମ।
\v 5 ଆଡୋଃ ୟୀଶୁ ଜାନୁମଗାଃ ଟୋପି ଆଡୋଃ ଜାନୁମ୍ଟୋକୋ ରାଙ୍ଗ ରାଃ ଲିଜାଃ ତୂସୀଙ୍ଗ୍ କେଃ ବାହାରି ଅଡୋଙ୍ଗଜାନାଏ ଆଡୋଃ ପିଲାତୁସ ଇନିଃ କେ କାଜିକେଦାଏ ନେଲେପେ ନେ ହଡ଼ୋକେ।
\v 6 ଏନଲେକାତେ ପ୍ରାଧାନ ୟାଜାକକୋ ଆଡୋଃ ସିପାହୀ କୋ ଆଇଃ କେ ନେଲାଇଯାକୋ, ଏନ୍ତେ ଗୁଲକେଃ କାଜିକେଦାକୋ ଚି ଆଇଃ କେ କ୍ରୁଶ ରେ ରାକାବିପେ କ୍ରୁଶ ରେ; ପିଲାତୁସ ଆକୋକେ କେ କାଜିକେଦାଏ ଆପେଗୀ ଆଇଃ କେ ଇଦୀକେଃ କ୍ରୁଶ ରେ ରାକାବିପେ; ଚିୟାଃଚି ଇଙ୍ଗ ଆଇଃ ରେ ଆପରାଧ କାଇଙ୍ଗ ନାମ।
\v 7 ୟାହୁଦୀକୋ ଇନିଃ କେ କାଜିକେଦାକୋ ଚି ଆଲେୟାଃ ଆଇନ ପୁଥି ମେନାଃ ଆଡୋଃ ଆଇନ ପୁଥି ଲେକାତେ ଇନିଃ କେ ଗୋଜୋଃ ହୋବାୱା ଚିୟାଃଚି ଇନିଃ ଆଇଃ କେ ପାରମେଶ୍ଵର ରାଃ ହୋନ ବାଇକେଦାଏ।
\v 8 ଏନଲେକାତେ ପିଲାତୁସ ଆଡୋଃ ନେ ବାକାଣ ଆୟୁମକେତେ ଆଡୋଃ ଗି ବୋରୋଜାନାଏ।
\v 9 ଆଡୋଃ ମିଶା ବିଚାର ଜାଗାରେ ବୋଲୋଜାନାଏ ଆଡୋଃ ୟୀଶୁ କେ କାଜିକେଦାଏ ଆମ କୋତାଃ ରେନ ? ମେନଦୋ ୟୀଶୁ ଚିନାଃୟ କାଏ କାଜିକେଦାଏ।
\v 10 ପିଲାତୁସ ଇନିଃ କେ କାଜିକେଦାଏ ଇଙ୍ଗକେ ଚିନାଃ ଲାଇ କାମ କାଜିୟା ? ଚିନାଃ ଆମ କାମ ସାରିଆ ଚି ଆମକେ ଛୋଡାଅରେନ ଆଧିକାର ଇଙ୍ଗଆଃ ତାଃ ମେନାଃ; ଆଡୋଃ କ୍ରୁଶ ରେ ରାକାବ ରାଃ ହ ଆଧିକାର ଇଙ୍ଗ ତାଃ ମେନାଃ।
\v 11 ୟୀଶୁ କାଜିକେଦାଏ ଚି, ଆଗାର ଆମକେ ଚେତାନଏତେ କା ଏମୋଃ ରେ ଦ ଆମାଃ ଇଙ୍ଗ ରେ ଚିନାଃଅ ଆଧିକାର କା ହୋବୱା, ଏନଲେକାତେ ଅକୋଏ ଇଙ୍ଗକେ ଆମାଃ ତିଃଇ ରେ ସାବାଡିଙ୍ଗାଏ ଆଜାଃ ପାପ ଥିମ୍ବା ମେନାଃ।
\v 12 ନେୟାତେ ପିଲାତୁସ ଇନିଃ କେ ବାଗୀ ଲାଗିନ ସାନାଙ୍ଗ କିଜା, ମେନଦୋ ୟାହୁଦୀକୋ କାଉରି-କାଉରି କେତେ କାଜିକେଦାକୋ ଆଗାର ଆମ ଇନିଃ କେ ବାଗିୟାମ ଏଣ୍ଡେ ଆମାଃ କୈସାର ଲାଗିନ ଭାକ୍ତି ବାନୋଗା, ଜାହାଁଏ ଆଏଃ ଆଏଃକେ ରାଜା ବାଇତାନାଏ ଇନିଃ କୈସାର ରାଃ ବିରୋଧ ରିକାତାନାଏ।
\v 13 ନେ କାଜି ଆୟୁମ କେତେ ପିଲାତୁସ ୟୀଶୁ କେ ବାହାରିତେ ଆଉକିଜାଏ ଆଡୋଃ ଏନଜାଗା ରେ ମୀୟାଃ ଚାବୁତ୍ରା ତାଇକେନା ଏନା ଇବ୍ରାନୀ ରେ ଗବବ୍ତା କାଜିୟଗା, ଆଡୋଃ ବିଚାର କୁର୍ସି ରେ ଦୁବଜାନାଏ।
\v 14 ନେୟା ଫାସାହ ଗାଃ ସେକାଡ଼େନ ଦିନ ତାଇକେନା ଆଡୋଃ ଛାଓ ଘାଣ୍ଟି ଲାଗଭାଗ ତାଇକେନା। ଏଣ୍ଡେ ଇନିଃ ୟାହୁଦୀ କୋକେ କାଜିକେଦାଏ ନେଲେପେ ନିଇ ଗି ଆପେୟାଃ ରାଜା।
\v 15 ମେନଦୋ ଇନକୁ କିରଲାୱ କେଦାକୋ, ଇଦିମେ ! ଇଦିମେ ! ଇନିଃ କେ କ୍ରୁଶ ରେ ରାକାବିମେ ! ପିଲାତୁସ ଆକୋକେ କାଜିକେଦାଏ, ଚିନାଃ ଆପେୟାଃ ରାଜା କେ କ୍ରୁଶ ରେ ରାକାବିୟାଇଙ୍ଗ ? ପ୍ରାଧାନ ୟାଜାକକୋ କାଜିକେଦାକୋ କୈସାର ବାଗିକେଃ ଆଲେୟାଃ ଅକୟ ରାଜା ବାଙ୍ଗୁୟା।
\v 16 ଏନ୍ତେ ପିଲାତୁସ ୟାହୁଦୀ କୋୱା ତିଈ ରେ ଜିମାତାଃ କୋୱାଏ ଚି ଇନିଃ କେ କ୍ରୁଶ ରେ ରାକାବଚାଏ।
\v 17 ଏନ୍ତେ ଇନକୁ ୟୀଶୁକେ ଇଦିକିଜାକୋ। ଆଡୋଃ ଇନିଃ ଆୟାଃ କ୍ରୁଶ ଉଠାଓ କେଃ ଏନ ଜାଗା ସାନ ବାହାରିତେ ସେଞ୍ଜାନାଏ, ଅକନାଃ ଖୋପୋଡ଼ି ରାଃ ଜାଗା କାଜିୱା ଆଡୋଃ ଇବ୍ରାନୀ ରେ ଗୁଲଗୁତା।
\v 18 ହେନ୍ତାଃ ରେ ଇନକୁ ଇନିଃ କେ ଆଡୋଃ ଇନିଃଲୋଃ ବାରହଡ଼ କିନକେ କ୍ରୁଶ ରେ ରକାବ କିଜାକୋ ମିହଡ଼ ନେତେରେ ହାର ମିହଡ଼ କେ ହାନ୍ତେରେ, ଆଡୋଃ ୟୀଶୁକେ ଥାଲାରେ।
\v 19 ଆଡୋଃ ପିଲାତୁସ ମୀୟାଃ ଦୋଷୀ ଚିଠି ଅଲକେଦ କ୍ରୁଶ ରେ ଲାଗାଅ କେଦାଏ ଆଡୋଃ ଏନାରେ ନେୟା ଅଲଲେନା ୟୀଶୁ ନାସରାତ ରେନ ୟାହୁଦୀ କୋୱାଃ ରାଜା।
\v 20 ନେ ଦୋଷ ଚିଠି କେ ବାହୁତଶେ ୟାହୁଦୀକୋ ପାଢାଅ କେଦାକୋ ଚିୟାଃଚି ଏନଜାଗା ଅକତାଃ ୟୀଶୁକେ କ୍ରୁଶ ରେ ରାକାବ ଲିଜାକୋ ହାତୁ ରାଃ ନାଡ଼େଏ ରେ ତାଇକେନା ହାର ଚିଠି ଇବ୍ରାନୀ ଆଡୋଃ ଲାଟିନ ଆଡୋଃ ୟୁନାନୀ ରେ ଅଲାକାନ ତାଇକେନା।
\v 21 ଏନ୍ତେ ୟାହୁଦୀ କୋୱା ପ୍ରାଧାନ ୟାଜାକକୋ ପିଲାତୁସ କେ କାଜିକେଦାକୋ, ୟାହୁଦୀ କୋୱା ରାଜା ଆଲୋମ ଅଲେ ମେନଦୋ ନେୟା ଚି ଇନିଃ କାଜିକେଦାଏ" ଇଙ୍ଗ ୟାହୁଦୀ କୋୱା ରାଜା ତାନିଙ୍ଗ୍।"
\v 22 ପିଲାତୁସ କାଜିକେଦାଏ, ଚି ଇଙ୍ଗ ଅକନାଃ ଅଲକେଦାଇଙ୍ଗ୍ ଏନା ଅଲକେଦାଇଙ୍ଗ୍।
\v 23 ଚିମ୍ତା ପାଲଟାନ କୋ ୟୀଶୁ କେ କ୍ରୁଶ ରେ ରାକାବ କେଦାକୋ ଏଣ୍ଡେ ଇନିଜାଃ ଲିଜାଃ କେ ଇଦିକେତେ ଚାଇର ଭାଗ କେଦାକୋ, ସବେନ ପାଲଟାନ କୋ ନାଙ୍ଗ ମିପୀୟାଃ ଭାଗ ହାର ଝୁଲା ହ ଇଦି କେଦାକୋ, ମେନଦୋ ଝୁଲା କା ସିଲାଇକାନ ଚେତାଙ୍ଗ୍ ହେତେ ଲାତାର ଗାଲାଙ୍ଗକାନ ତାଇକେନା;
\v 24 ଏନାଲାଗିନ ଇନକୁ ଆକୋ ରେ କାଜିଜାନାକୋ, ଆବୁ ନେୟାକେ କାବୁ ଚାଗାଡ଼େୟା ମେନଦୋ ନେୟାରେ ଚିଠି ବୁ ଦାଲାଓ ୟା ଚି ଅକେୟାଃ ହୋବାୱା। ନେୟା ଏନାଲାଗିନ ହୋବାଜାନା, ଚି ପାବିତାର ପୁଥି ରାଃ କାଜି ପୁରାଅଚା ଚି ଇନକୁ ଇଙ୍ଗଆଃ ଲିଜାଃ ଆକୋକେରେ ହାପାଟିଂ ଯାନାକୋ ହାର ଇଙ୍ଗଆଃ ଝୁଲା ରେ ଚିଠି ଉୟୁଃ କେଦାକୋ:
\v 25 ଏନାମେନ୍ତେ ପାଲଟାନ କୋ ନେକାଗୀ ରିକାକେଦାକୋମେନଦୋ ୟୀଶୁ ରାଃ କ୍ରୁଶ ନାଡ଼େଏ ଇନିଜାଃ ଏଙ୍ଗାକିନ ହାର ଏଙ୍ଗାକିନା ମିଶି ମାରିୟାମ, କ୍ଲୋପାସ ଗାଃ କୁଡ଼ି ହାର ମରିଆମ ମାଗଦାଲିନୀ ତିଙ୍ଗୁକାନ ତାଇକେନାକ।
\v 26 ୟୀଶୁ ଆଜାଃ ଏଙ୍ଗା ହାର ଏନ ଚେଲା କେ ଅକଏ ଲୋଃ ଦୁଲାଡ଼ ଦୋହୋ ତାଇକେନାଏ, ନାଡ଼େଏ ଦିଙ୍ଗୁକାନ ନେଲକେତେ ଆଜାଃ ଏଙ୍ଗାକିନ କେ କାଜିକେଦାଏ; ହେ କୁଡ଼ି, ନେଲେମେ, ନିଃଆମାଃ ହୋନ ତାନିଃ।
\v 27 ଏନ୍ତେ ଏନ ଚେଲା କେ କାଜିକେଦାଏ, ନିଃ ଆମାଃ ଏଙ୍ଗା ତାନିଃ, ଆଡୋଃ ଇମ୍ତା ଏତେ ଗି ଏନ ଚେଲା, ଆକିନ କେ ଆଜାଃ ଅଡ଼ାଆ ଇଦିକିଜାଏ।
\v 28 ନେୟାଗାଃ ବାଦ ୟୀଶୁ ନେୟା ସାରିକେତେ ଚି ନାଆ ସବେନା ହୋବାଜାନା; ଏନାମେନ୍ତେ ଚି ପାବିତାର ପୁଥି ରାଃ କାଜି ପୁରାଅଚା କାଜିକେଦାଏ, ଇଙ୍ଗ ତେତାଙ୍ଗ ମେନାଇଙ୍ଗାଃ।
\v 29 ଏନ୍ତାଃ ପୀତ୍ତରାସୀ ତେ ଫେରେଃକାନ ମୀୟାଃ ଚାଟୁ ତାଇକେନା, ଏନ୍ତେ ପାଲଟାନ କୋ ପିତ୍ତରାସୀ ରେ ଡୁବିଃକାନ ସ୍ପାଞ୍ଜ କେ ଜିଲିଙ୍ଗ ଚିମ୍ଟାରେ ସାବକେତେ ମୋଚାରେ ଲାଗାଅ କିଜାକୋ।
\v 30 ଚିମ୍ତା ୟୀଶୁ ଏନ ପିତ୍ତରାସୀ ଇଡିକେଦାଏ, ଏନ୍ତେ କାଜିକେଦାଏ ପୁରା ଜାନା ହାର ବୋହୋଃ ତିରୁବକେତେ ଜୀଉ ବାଗିତାଦାଏ।
\v 31 ଆଡୋଃ ନେୟାମେନ୍ତେ ଚି ଏନା ସେକାଡ଼େନ ଦିନ ତାଇକେନା, ୟାହୁଦୀକୋ ପିଲାତୁସ କେ ବିନ୍ତି କିଜାକୋ ଚି ଇନକୁୱାଃ କାଟା ଠୋଏଃକେଚାକୋ ଆଡୋଃ ଇନକୁକେ ଆଡ଼ଗୁକେଚାକୋ ଏନାତେ ବିଶ୍ରାମ ଦିନ ରେ ଇନକୁ କ୍ରୁଶ ରେ କାକୋ ତାଇନା, ଚିୟାଃଚି ଏନ ବିଶ୍ରାମ ରାଃ ଦିନ ମାରାଙ୍ଗ୍ ଦିନ ତାଇକେନା।
\v 32 ଏନ୍ତେ ପାଲଟାନ କୋ ହିଜୁଃ କେତେ ସୀଦା ନିଜାଃ କାଟା ଠୋଏଃକେଦାକୋ ଏନ୍ତେ ଏଟାଃ ନିଜାଃ ହ, ଅକଏ କୋ ଇନିଜାଃ ଲୋ କ୍ରୁଶ ରେ ରାକାବ ଲେନାକୋ।
\v 33 ମେନଦୋ ଚିମ୍ତା ୟୀଶୁ ନାଡ଼େଏ ହିଜୁଃ କେତେ ନେଲକିଜାକୋ ଚି, ଇନିଃ ଗୋଏଃ କାନାଏ, ଏଣ୍ଡେ ଇନିଜାଃ କାଟା କାକୋ ଥୋଏଃ କେଦା।
\v 34 ମେନଦୋ ପାଲଟାନ କୋକେତେ ମିହଡ଼ ବାର୍ଛା ଏତେ ଇନିଜାଃ ପାଞ୍ଜାରା କେ ହୋଟୋର କିଜାଏ ଆଡୋଃ ଏନାଏତେ ଇମ୍ତାଗି ମାୟୋମ ଆଡୋଃ ଦାଆ ଅଡୋଙ୍ଗ ଜାନା।
\v 35 ଅକଏ ନେୟା ନେଲକେଦାଏ, ଇନିଃ ଗି ଗୋୱା ଏମକେଦାଏ, ଇନିଜାଃ ଗୋୱା ସାର୍ତି ତାନାଃ; ହାର ଇନିଃ ସାରିୟାଏ, ଚି ସାର୍ତି କାଜିତାନାଏ ଏନାତେ ଆପେ ହ ବିଶ୍ଵାସ ରିକାୟାପେ।
\v 36 ନେ କାଜି ନେୟାମେନ୍ତେ ହୋବାଜାନା ଚି ପାବିତାର ପୁଥି ରାଃ ଏନ କାଜି ପୁରାଅଚା ଚି ଇନିଜାଃ ଜାହାନ ଯାଙ୍ଗ କା ଠୋଏଃଯୋଗା।
\v 37 ଆଡୋଃ ମିଃ ତାଃ ରେ ନେକା ଅଲାକାନା, ଚି ଅକଏ କେ ହିନକୁ ହୋଟୋର କାଇଯାକୋ, ଇନିଃ କେ ନେଲିୟାକୋ।
\v 38 ନେ ବାକାଣ କୋରା ତାୟୋମତେ ଆର୍ମାତିୟାହ ରେନ ୟୁସୁଫ, ଅକଏ ୟୀଶୁ ରାଃ ଚେଲା ତାଇକେନାଏ, (ମେନଦୋ ୟାହୁଦୀକୋୱା ବୋରୋଏତେ ନେ କାଜି କେ ଉକୁ ତାଇକେନାଏ), ପିଲାତୁସ କେ ବିନ୍ତି କିଜାଏ, ଚି ଇଙ୍ଗ ୟୀଶୁ ରାଃ ମାଣା କେ ଇଦିକେୟାଇଙ୍ଗ, ହାର ପିଲାତୁସ ଇନିଜାଃ ବିନ୍ତି କେ ଆୟୁମ କେଦାଏ, ଆଡୋଃ ଇନିଃ ହିଜୁଃ କେତେ ଇନିଜାଃ ମାଣା କେ ଇଦିକେଦାଏ।
\v 39 ନିକୁଦିମୁସ ହ ଅକଏ ସୀଦା ୟୀଶୁ ତାଃ ନିଦାରେ ସେନଲେନାଏ ପାଚାଷ ସେର ଲାଗଭାଗ ମେଶାକାନ ଗାନ୍ଧରାସ ହାର ଏଲବା ଆଉକେଦାଏ।
\v 40 ଏନ୍ତେ ଇନକୁ ୟୀଶୁ ରାଃ ମାଣା କେ ଇଦିକେଦାକୋ ଆଡୋଃ ୟାହୁଦୀ କୋୱାଃ ତୋପା ନିୟାମ ଲେକାତେ ଇନିଃ କେ ସୋୱାନ ଜିନିଷ କୋତେ ମାଣାଲିଜାଃରେ ପୋଟୋମ କିଜାକୋ।
\v 41 ଏନ ଜାଗାରେ ଅକତାଃ ୟୀଶୁ କେ କ୍ରୁଶ ରେ ରାକାବ ଲିଜାକୋ, ମିୟାଃ ବାଖାଡ଼ି ତାଇକେନା; ହାର ଏନ ବାଖାଡ଼ି ରେ ମିୟାଃ ନାୟା କାବାର ତାଇକେନା, ଅକଣ୍ଡେ ଚିଉଲା ହ ଜେତାଏ କେ କା ଦୋହୋ ଲେନା।
\v 42 ଏନାତେ ୟାହୁଦୀ କୋୱା ସେକାଡ଼େନ ଦିନ ମେନ୍ତେ, ଇନକୁ ୟୀଶୁ କେ ଏଣ୍ଡେରେ ଦୋହୋ କିଜାକୋ, ଚିୟାଃଚି ଏନ କାବାର ନାଡ଼େଏ ତାଇକେନା।
\c 20
\p
\v 1 ହାପ୍ତା ରେୟାଃ ସୀଦା ହୁଲାଙ୍ଗ ସେତାଃ ଇଦାନ ରେ ନୁବାଃ ତାଇକେନ ଇମ୍ତା ମାରିୟାମ ମାଗଦାଲିନୀ କାବାର ଜାଗା ରେ ହିଜୁଃ ଜାନାଏ, ଆଡୋଃ କାବାର ରାଃ ଦିରି ଗେନାକାନ ନେଲକେଦାଏ।
\v 2 ଏନ୍ତେ ଇନିଃ ନୀର କେଦାଏ ଆଡୋଃ ଶିମୋନ ପତରାସ ଆଡୋଃ ଏନ ଏଟାଃ ଚେଲା କୋ ତାଃ ନାଡ଼େଏ ଅକନ କୋକେ ୟୀଶୁ ଦୁଲାଡ଼ କୁ ତାଇକେନାଏ ହିଜୁଃ କେତେ କାଜିକେଦାଏ, ପ୍ରାଭୁ କେ ଇନକୁ କାବାର ତେ କୋ ଅଡୋଙ୍ଗ ଇଦି କିଜା; ଆଡୋଃ ଆଲେ କାଲେ ସାରିତାନା, ଚି ଇନିଃ କେ କୋତାଃ ରେ ମାଣ୍ଡାଅ କିଜାକୋ।
\v 3 ଏନ୍ତେ ପାତରାସ ଆଡୋଃ ଏଟାଃ ଚେଲା ଅଡୋଙ୍ଗ କେତେ କାବାର ପାକିନ ସେଞ୍ଜାନା।
\v 4 ଆଡୋଃ ବାରାଙ୍କିନ ମିସାତେକିନ ନିରତାଇକେନା, ମେନଦୋ ଏଟାଃ ଚେଲା ପାତରାସ ଏତେ ଆୟୁର ସେନକେତେ ସୀଦା କାବାର ତାଃ ଥେବାଃ ଜାନାଏ।
\v 5 ଆଡୋଃ ଉଙ୍ଗୁଃ କେତେ ଲିଜାଃ ଉୟୁଃକାନ ନେଲକେଦାଏ; ଏଣ୍ଡେ ରେଅ ଇନିଃ ଭିତାର କାଏ ବୋଲୋ ଜାନାଏ।
\v 6 ଏନ୍ତେ ଶିମୋନ ପାତରାସ ଇନିଜାଃ ଦୟା-ଦୟା ଥେବାଃ ଜାନାଏ ଆଡୋଃ କାବାର ରାଃ ଭିତାର ବୋଲୋ ଜାନାଏ ଆଡୋଃ ଲିଜାଃ ଉୟୁଃକାନ ନେଲ କେଦାଏ।
\v 7 ଆଡୋଃ ଏନ ଗାମଛା ଅକନାଃ ଚି ୟୀଶୁଆଃ ବୋହୋଃ ରେ ଥୋଲାକାନ ତାଇକେନା, ଏନ ଲିଜାଃ କୋଲୋଃ ମିସାତେ ଉୟୁଃକାନ କାହା ମେନଦୋ ଏଟାଃ ମିଆଃ ଜାଗା ରେ ଲାଟୁମାକାନ ନେଲକେଦାଏ।
\v 8 ଏନ୍ତେ ଏଟାଃ ଚେଲାଅ ଗି ଅକନିଃ ଚି କାବାର ତାଃ ସୀଦା ଥେବାଃକାନ ତାଇକେନାଏ, ଭିତାର ବୋଲୋ ଜାନାଏ ଆଡୋଃ ନେଲକେତେ ବିଶ୍ଵାସ କେଦାଏ।
\v 9 ଇନକୁ ଦୋ ନାଆ ସାନ ପାବିତାର ପୁଥି ରେନ କାଜିକେ କାକୋ ସାରିକାନ ତାଇକେନା, ଚିୟାଃଚି ଇନିଃ କେ ଗୋଜାକାନ କୋଏତେ ଜିହିଦ ହୋବାଅଃ ୱା।
\v 10 ଏନ୍ତେ ଏନ ଚେଲାକୋ ଆକୋୱାଃ ଆଡ଼ାଆଃ କୋ ରୁଆଡ଼ ଜାନାକୋ।
\v 11 ଏନ୍ତେ ମାରିୟାମ ରାଆ ତାନ କାବାର ରାଃ ନାଡ଼େଏ ରେ ଗି ତିଙ୍ଗୁକାନ ତାଇଜାନାଏ ଆଡୋଃ ରାଆ-ରାଆ କାବାର ପାଡ଼ ତିଙ୍ଗୁଜାନତେ,
\v 12 ବାରିୟା ସିର୍ମାଦାସୀ କେ ମାସ୍କାଲ ଲିଜାଃ ତୁସିଂକାନ ମିୟାଃ କେ ବୋହୋଃ ତାଃ ରେ ଆଡୋଃ ଏଟାଃ ନିଃ କେ କାଟା ତାଃ ରେ ଦୁବାକାଣ ନେଲକିଜାଏ, ଅକତାଃ ରେ ଚି ୟୀଶୁଆଃ ହଡ଼ୋମୋ ତାଇକେନା।
\v 13 ସିର୍ମାଦାସୀ କୋ ମାରିୟାମ କେ କାଜିତାନାକୋ, ହେ କୁଡ଼ି, ଆମ ଚିନାଃ ମେନ୍ତେ ରାଆ ତାନାମ ? ଇନିଃ ଇନକୁକେ କାଜିୟାଃ କୋୱା, ଇନକୁ ଇଙ୍ଗଆଃ ପ୍ରାଭୁ କେ ଉଠାଓ ଇଦିକିଜାକ ଆଡୋଃ ଇଙ୍ଗ କାଇଙ୍ଗ ସାରିତାନା ଚି ଇନିଃ କେ କୋତାଃ ରେକୋ ମାଣ୍ଡାଅ କିଜା।
\v 14 ନେୟା କାଜିକତେ ଇନିଃ ଦୟା ଜାନାଏ ଆଡୋଃ ୟୀଶୁ କେ ତିଙ୍ଗୁଆକାନ ନେଲକିଜାଏ ଆଡୋଃ କାଏ ନେଲ ଉରୁମ କେଦା ଚି ଇନିଃ ୟୀଶୁ ତାନିଃ।
\v 15 ୟୀଶୁ ଇନିଃ କେ କାଜିକେଦାଏ, ହେ କୁଡ଼ି ଆମ ଚିନାଃ ମେନ୍ତେ ରାଆ ତାନାମ ? ଅକଏ କେମ ସାଙ୍ଗାରି ତାନା ? ଇନିଃ ମାଲି ମେନ୍ତେ ଇନିଃ କେ କାଜିକେଦାଏ, ହେ ଗୋମକେ ଆମ ଇନିଃ ଇଦିକାଇ ରେ ଦ ଇଙ୍ଗକେ ଉଦୁବାଇଙ୍ଗ ମେ ଚି କୋତାଃ ରେମ ମାଣ୍ଡାଅ କିଜା ଆଡୋଃ ଇଙ୍ଗ ଇନିଃ କେ ଇଦିୟାଇଙ୍ଗ।
\v 16 ୟୀଶୁ ଇନିଃ କେ କାଜିକେଦାଏ, ମାରିୟାମ ! ଇନିଃ ତାୟୋମ ନେଲକେତେ ଇନିଃ କେ ଇବ୍ରାନୀ ରେ କାଜିକେଦାଏ ରୁବୁନି ମାନେ ହେ ଗୁରୁ।
\v 17 ୟୀଶୁ ଇନିଃ କେ କାଜିକେଦାଏ, ଇଙ୍ଗକେ ଆଲୋମ ଜୁଟିଦୀଙ୍ଗା ଚିୟାଃଚି ଇଙ୍ଗ ନାଆ ସାନ ଆବା ନାଡ଼େଏ ତା ଚେତାଙ୍ଗ୍ କାଇଙ୍ଗ ସେନ କାନା, ମେନଦୋ ଇଙ୍ଗଆଃ ହାଗା କୋତାଃ ସେନ କେତେ ସେନ କେତେ କାଜିୟାକୁମେ, ଚି ଇଙ୍ଗ ଇଙ୍ଗଆଃ ଆବା ଆଡୋଃ ଆମାଃ ଆବା ଆଡୋଃ ଇଙ୍ଗଆଃ ପାରମେଶ୍ଵର ଆଡୋଃ ଆମାଃ ପାରମେଶ୍ଵର ନାଡ଼େଏ ଚେତାଙ୍ଗ୍ ସେନ ତାନିଙ୍ଗ୍।
\v 18 ମାରିୟାମ ମାଗଦାଲିନୀ ସେନକେତେ ଚେଲା କୋକେ ଉଦୁବ କୋୱାଏ ଚି ଇଙ୍ଗ ପ୍ରାଭୁ କେ ନେଲ କିଜାଇଙ୍ଗ୍ ଆଡୋଃ ଇନିଃ ଇଙ୍ଗକେ ନେ କାଜି କାଜିକେଦାଏ (ୟୀଶୁ ଚେଲା କୋତାଃ ଉଦୁବଜାନାଏ)
\v 19 ଏନ ହୁଲାଙ୍ଗ ଯେ ହାପ୍ତା ରାଃ ପାହିଲା ଦିନ ତାଇକେନା, ଶିଙ୍ଗୀ ଡୁବିଃ ସାମାୟ ରେ ହେନ୍ତାଃ ରାଃ ଦୁଆରଅକତାଃ ଚେଲା କୋ ତାଇକେନାକୋ, ୟାହୁଦୀ କୋୱା ବୋରୋତେ ବାନ୍ଦ ତାଇକେନା, ଇମ୍ତାଙ୍ଗ ୟୀଶୁ ହିଜୁଃ ଜାନାଏ ହାର ଥାଲାରେ ତିଙ୍ଗୁ କେତେ ଇନକୁକେ କାଜିକେଦାଏ, ଆପେକେ ଜୀଉସୁକୁ ନାମୋଃ କା।
\v 20 ଆଡୋଃ ନେୟା କାଜିତାନ ଲୋଃ ଇନିଃ ଆୟାଃ ତିଈ ଆଡୋଃ ପାଞ୍ଜରା ଇନକୁକେ ଦେଖାୱାକୁୱାଏ; ଏନ୍ତେ ଚେଲାକୋ ପ୍ରାଭୁ କେ ନେଲକେତେ କୋ ରାଶିକାଜାନା।
\v 21 ୟୀଶୁ ଆଡୋଃ ଇନକୁକେ କାଜିକେଦାଏ, ଆପେକେ ଜୀଉସୁକୁ ନାମୋଃକା; ଚିଲକା ଆପୁ ଇଙ୍ଗକେ କୁଲକାଦିଙ୍ଗାଏ ଏନଲେକାଗି ଇଙ୍ଗ ହ ଆପେକେ କୁଲପେ ତାନିଙ୍ଗ୍।
\v 22 ନେୟା କାଜିକେତେ ଇନିଃ ଇନକୁୱାଃ ଚେତାନରେ ଅଙ୍ଗକେଦାଏ ଆଡୋଃ ଇନକୁକେ କାଜିକେଦାଏ, ପାବିତାର ଆତ୍ମା ଇଦୀପେ।
\v 23 ଆପେ ପାପ ଛାମାଏ କୋୱା ଛାମାୱା, ଆପେ କାପେ ଛାମାଏ କୋୱା ତାଇନୋଗା।
\v 24 ମେନଦୋ ବାରା ଝାନ କୋଏତେ ମିହଡ଼ ମାନେ ଥୋମା ଯେ ଦୀଦମୁସ କାଜିୟଗାଏ, ଚିମ୍ତା ୟୀଶୁ ହିଜୁଃ ଲେନାଏ ଇମ୍ତାଙ୍ଗ ଇଙ୍କୁଲୋ କାଏ ତାଇକେନାଏ।
\v 25 ଚିମତା ଏଟାଃ ଚେଲାକୋ ଇନିଃ କେ କାଜିକିଜାକୋ ଚି ଆଲେ ପ୍ରାଭୁ କେ ନେଲ କିଜାଲେ: ଏଣ୍ଡେ ଇନିଃ ଇନକୁକେ କାଜିକେଦାଏ, ଇଙ୍ଗ ଇନିଜାଃ ତିଈ ରେ କାଣ୍ଟି ରାଃ ଚିହ୍ନା କାଇଙ୍ଗ ନେଲ ରେଦୋ ଆଡୋଃ କାଣ୍ଟି ରାଃ ଚିହ୍ନା ରେ ଇଙ୍ଗଆଃ ସାରସାର କେ କାଇଙ୍ଗ ସାଯୁଲେରେ ଆଡୋଃ ଇନିଜାଃ ପାଞ୍ଜରା ରେ ଇଙ୍ଗଆଃ ତିଈ କେ କାଇଙ୍ଗ ସାଯୁଲେରେ ଦ ଇମ୍ତାଙ୍ଗ ଜାକେଦ କାଇଙ୍ଗ ବିଶ୍ଵାସେୟା।
\v 26 ଆଠ ଦିନ ତାୟୋମତେ ଇନିଜାଃ ଚେଲା କୋ ଆଡୋଃ ଅଡ଼ାଆ ଭିତାର ରେ କୋ ତାଇକେନା, ଆଡୋଃ ଥୋମା ଇଙ୍କୁଲୋ ତାଇକେନାଏ, ଆଡୋଃ ଦୁଆର ହାଣ୍ଡେଃ ତାଇକେନା, ଇମ୍ତା ୟୀଶୁ ହିଜୁଃ କେତେ ଆଡୋଃ ଥାଲାରେ ତିଙ୍ଗୁକେତେ କାଜିକେଦାଏ, ଆପେକେ ଜୀଉସୁକୁ ନାମୋଃକା।
\v 27 ଇମ୍ତାଙ୍ଗ ଇନିଃ ଥୋମା କେ କାଜିକେଦାଏ ଆମାଃ ସାରସାର ଆଉକେତେ ଇଙ୍ଗଆଃ ତିଈ କେ ଜୁଟିଦେମେ ଆଡୋଃ ଆମାଃ ତିଈ ଆଉକେତେ ଇଙ୍ଗଆଃ ପାଞ୍ଜରା ରେ ସାଜୁଏମେ ଆଡୋଃ ଆବିଶ୍ଵାସୀ କାହା ମେନଦୋ ବିଶ୍ଵାସୀ ବାଇଏନ୍ମେ।
\v 28 ନେୟା ଆୟୁମ କେତେ ଥୋମା ଉତ୍ତାର କେଦାଏ, ହେ ଇଙ୍ଗଆଃ ପ୍ରାଭୁ, ହେ ଇଙ୍ଗଆଃ ପାରମେଶ୍ଵର !
\v 29 ୟୀଶୁ ଇନିଃ କେ କାଜିକେଦାଏ, ଆମ ଦ ଇଙ୍ଗକେ ନେଲ କେତେ ବିଶ୍ଵାସ କେଦାମ, ଧନ୍ୟ ଇନକୁ ତାଙ୍କୁ ଅକଏ କୋ ବେଗାର ନେଲକେତେ ବିଶ୍ଵାସ କେଦାକୋ।
\v 30 ୟୀଶୁ ଆଡୋଃ ଗି ମିଃ ଥିମ୍ବା ଚିହ୍ନା ଚେଲାକୋୱା ନାଡ଼େଏ ଦେଖାଅ କେଦାଏ, ଅକନାଃ ନେ କିତାବ ରେ କା ଅଲାକାନା।
\v 31 ମେନଦୋ ନେୟା ନେମେନ୍ତେ ଅଲାକାନା ଚି, ଆପେ ବିଶ୍ଵାସ ରିକାଏପେ, ଚି ୟୀଶୁ ଗି ପାରମେଶ୍ଵର ରାଃ ହୋନ ମାସୀହ ତାନିଃ: ଆଡୋଃ ବିଶ୍ଵାସ ତାନଲୋ ଇନିଜାଃ ନୁତୁମ ତେ ଜୀଦାନ ନାମେପେ।
\c 21
\p
\v 1 ନେ କାଜି ରାଃ ତାୟୋମତେ ୟୀଶୁ ଆଇଃ ଆଏଃ କେ ତିବ୍ରୀୟାସ ସାମୁଦାର ଗେନାରେ ଚେଲା କୋକେ ଦେଖାଅ କେଃ ଜାନାଏ ଆଡୋଃ ନେଲେକା ତେ ଦେଖାଅ କେଃ ଜାନାଏ।
\v 2 ଶିମୋନ ପତରାସ ଆଡୋଃ ଥୋମା ଯେ ଦୀଦମୁସ କାଜିୟଗାଏ, ଆଡୋଃ ଗାଲୀଲରେନ କାନା ହାତୁ ଏତେ ନାଥନିଏଲ ଆଡୋଃ ଯାବଦି ରାଃ ହୋନ, ଆଡୋଃ ଆଜାଃ ଚେଲା କୋଏତେ ଆଡୋଃ ବାରହଡ଼ କିନ ହୁଣ୍ଡି ଲେନା।
\v 3 ଶିମୋନ ପତରାସ ଇନକୁକେ କାଜିକେଦାଏ, ଇଙ୍ଗ ହାକୁ ସାସାବ ସେନ ତାନିଙ୍ଗ୍, ଇନକୁ ଇନିଃ କେ କାଜିକେଦାକୋ, ଆଲେ ହ ଆମାଃ ଲ ସେନାଲେ; ଦ ଇନକୁ ଅଡୋଙ୍ଗ କେଃ ଡୋଙ୍ଗାରେ ରାକାବ ଯାନାକୋ, ମେନଦୋ ଏନ ନୁବାଃ ଚିନାଃୟ କାକୋ ଶାବା
\v 4 ସେତାଃ ହୋବାଅଃ ଲ ୟୀଶୁ ଗେନା ରେ ତିଙ୍ଗୁ ଜାନାଏ, ଏଣ୍ଡେ ହ ଗି ଚେଲାକୋ କାକୋ ଉରୁମ କିଜା ଚି ନିଃ ୟୀଶୁ ତାନିଃ।
\v 5 ଏନ୍ତେ ୟୀଶୁ ଇନକୁକେ କାଜିକେଃକୁୱାଏ, ହେ ହୋନ କୋ, ଚିନାଃ ଆପେତାଃ କୁଛ ହାକୁକୋ ମେନାକୋୱା ? ଇନକୁ ଉତ୍ତାର କିଜାକୋ କାହା।
\v 6 ଇନିଃ ଇନକୁକେ କାଜିକେଦାଏ, ଡୋଙ୍ଗା ରାଃ ଯୋମ୍ପାଡ ଜାଲୋମ ଉୟୁଗେପେ, ଏଣ୍ଡେ ନାମେୟାପେ, ଏନ୍ତେ ଇନକୁ ଜାଲୋମ ଉୟୁଃକେଦାକୋ, ଆଡୋଃ ନାଆ ମିଃ ଥିମ୍ବା ହାକୁକୋୱା ଚାଲତେ ଏନା ଥାଇଃ କାକୋ ଧାଡ଼ିଜାନା।
\v 7 ଏନାମେନ୍ତେ ଏନ ଚେଲା ଅକଏ କେ ୟୀଶୁ ଦୁଲାଡ଼ ତାଇକେନାଏ ପାତରାସ କେ କାଜିକେଦାଏ, ନିଃ ଦପ୍ରାଭୁ ତାନିଃ: ଶିମୋନ ପାତରାସ ଆୟୁମକେଃ ଚି ପ୍ରାଭୁ ତାନିଃ, ମାୟାଙ୍ଗରେ ଲିଜାଃ ପାଟେ କେଦାଏ, ଚିୟାଃଚି ଇନିଃ ଲାଙ୍କଟା ତାଇକେନାଏ, ଆଡୋଃ ସାମୁଦାର ରେ ଦୋନ କେଦାଏ।
\v 8 ମେନଦୋ ଏଟାଃ ଚେଲା କୋ ହୁଡିଙ୍ଗ ଡୋଙ୍ଗାତେ ହାକୁ କୋ ଫେରେଃ ଜାଲୋମ ଥାଇଃ ଆଉକେଦାକୋ, ଚିୟାଃଚି ଇନକୁ ଥିମ୍ବା ସାଙ୍ଗିନ ରେ କାକୋ ତାଇକେନା, ମେନଦୋ ଦୁଇ ସୋ ତିଈ ସାଙ୍ଗିନ ଲେକା ରେ ତାଇକେନାକୋ।
\v 9 ଚିମ୍ତା ଇନକୁ ଗେନାରେ ଆଡୁଗୁ ଯାନାକୋ, ଏଣ୍ଡେ ଇନକୁ କୋଇଲା ରାଃ ସେଙ୍ଗେଲ, ହାର ଏନ ଚେତାଙ୍ଗରେ ହାକୁ ଦୋହୋକାନ, ଆଡୋଃ ହୋଲୋଙ୍ଗ ନେଲକେଦାକୋ।
\v 10 ୟୀଶୁ ଇନକୁକେ କାଜିକେଃକୁୱାଏ ଅକନ ହାକୁ ନାଆ ସାବକାଦାପେ ଏନାତେ ହୁଡିଙ୍ଗ୍ ଆଉୱେପେ।
\v 11 ଶିମୋନ ପାତରାସ ହୁଡିଙ୍ଗ ଡୋଙ୍ଗାରେ ରାକାବକେତେ ଏକଶୋ ତିରପାନ ମାପାରାଙ୍ଗ୍ ହାକୁକୋ ଫେରେଃ କାନ ଜାଲୋମ କେ ଗେନା ପାଡ ଥାଇଃ କେଦାଏ, ଆଡୋଃ ନିମିନାଙ୍ଗ ହାକୁ ତାଇନରେହୋ ଜାଲୋମ କା ଚେଚାଃଜାନା
\v 12 ୟୀଶୁ ଇନକୁକେ କାଜିକେଦାଏ, ଦେଲା, ଜୋମେପେ ଆଡୋଃ ଚେଲାକୋତେ ଜେତାଏ କେ ହ ସାହାସ କା ହୋବାଜାନା, ଚି ଇନିଃ କେ କୁଲିୟାଏ, ଆମ ଅକଏ ତାନମେ ? ଚିୟାଃ ଇନକୁ ସାରିତାଇନ କେନାକୋ, ଚି ଇନିଃ ପ୍ରାଭୁ ତାନିଃ।
\v 13 ୟୀଶୁ ହିଜୁଃ ଜାନାଏ ଏନ୍ତେ ହୋଲୋଙ୍ଗ ଇଦିକେତେ ଏମାଃ କୋୱାଏ, ଆଡୋଃ ଏନଲେକାଗି ହାକୁ କୋକେ ୟୋ।
\v 14 ନେୟାଃ ଆପିସା ହୋବାଜାନା, ଚି ୟୀଶୁ ଗୋଜାକାନ କୋଏତେ ଜୀଉ ବିରିଦ ତାୟୋମତେ ଚେଲାକୋକେ ଦେଖାଅଜାନାଏ। (ୟୀଶୁ ଆଡୋଃ ପାତରାସ)
\v 15 ଜୋମ ତାୟୋମତେ ୟୀଶୁ ଶିମୋନ ପାତରାସ କେ କାଜିକେଦାଏ, ହେ ଯୁହାନ୍ନା ରାଃ ହୋନ, ଚିନାଃ ଆମ ଇଙ୍ଗକେ ନେୟାକୋତେ ଥିମ୍ବା ଦୁଲାଡ଼ିଙ୍ଗୟାମ ? ପାତରାସ ୟୀଶୁ କେ କାଜିକେଦାଏ, ହାଁ ପ୍ରାଭୁ ଆମ ଦ ସାରିୟାମ ଚି, ଇଙ୍ଗ ଆମକେ ଦୁଲାଡ଼ୟାଇଙ୍ଗ: ୟୀଶୁ ଇନିଃ କେ କାଜିକେଦାଏ, ଇଙ୍ଗଆଃ ମିଣ୍ଡୀ ହୋନ କୋକେ ଗୁପିମେ।
\v 16 ୟୀଶୁ ଆଡୋଃ ବାରସା ପାତରାସ କେ କାଜିକେଦାଏ, ହେ ଶିମୋନ ଯୁହାନ୍ନା ରାଃ ହୋନ, ଚିନାଃ ଆମ ଇଙ୍ଗକେ ଦୁଲାଡ଼ିଙ୍ଗୟାମ ? ପାତରାସ ୟୀଶୁ କେ କାଜିକେଦାଏ, ହାଁ ପ୍ରାଭୁ ଆମ ସାରିୟାମ ଚି, ଇଙ୍ଗ ଆମକେ ଦୁଲାଡ଼ୟାଇଙ୍ଗ: ୟୀଶୁ ଇନିଃ କେ କାଜିକେଦାଏ, ଇଙ୍ଗଆଃ ମିଣ୍ଡୀ କୋକେ ହୋରୋଏମେ।
\v 17 ୟୀଶୁ ଆପିସା ପାତରାସ କେ କାଜିକେଦାଏ, ହେ ଶିମୋନ ଯୁହାନ୍ନା ରାଃ ହୋନ, ଚିନାଃ ଆମ ଇଙ୍ଗକେ ଦୁଲାଡ଼ିଙ୍ଗୟାମ ? ପାତରାସ ଉଦାସ ଜାନାଏ, ଚି ୟୀଶୁ ଇନିଃ କେ ଆପିସା ନେକା କାଜିକେଦାଏ; ଚି ଚିନାଃ ଆମ ଇଙ୍ଗକେ ଦୁଲାଡ଼ିଙ୍ଗୟାମ ? ହାର ଇନିଃ କାଜିକେଦାଏ, ହେ ପ୍ରାଭୁ, ଆମ ଦ ସବେନାଃ ସାରିୟାମ: ଆମ ନେୟା ସାରିୟାମ ଚି ଇଙ୍ଗ ଆମକେ ଦୁଲାଡ଼ୟାଇଙ୍ଗ: ୟୀଶୁ ଇନିଃ କେ କାଜିକେଦାଏ ଇଙ୍ଗଆଃ ମିଣ୍ଡୀ କୋକେ ଗୁପିମେ।
\v 18 ଇଙ୍ଗ ଆମକେ ସାର୍ତି-ସାର୍ତି କାଜିତାନିଙ୍ଗ, ଚିମତାଙ୍ଗ ଆମ ଜାୱାନ ତାଇକେନାମ, ଏଣ୍ଡେ ଆମ ଆମାଃ ମାୟାଙ୍ଗ୍ ସାକ୍ତାଓକେତେ କୋତାଃ ସାନାଙ୍ଗ, ହେନ୍ତାଃ ହୋନୋର ତାଇକେନାମ; ମେନଦୋ ଚିମ୍ତା ଆମ ହାଡ଼ାମୋଗାମ, ଏଣ୍ଡେ ଆମାଃ ତିଈ ଜିଲିଙ୍ଗୟାମ, ଆଡୋଃ ଏଟାଃ ନିଃ ଆମାଃ ମାୟାଙ୍ଗ ସାକ୍ତାଓକେତେଅକତାଃ କାମ ସାନାଙ୍ଗଆଃ ହେନ୍ତାଃ ଇଦିମେୟାଏ।
\v 19 ୟୀଶୁ ନେ ବାକାଣ କାଜିକେତେ ପାତରାସ କେ ସାଂକେତ କିଜାଏ ଚି ଚିଲକା ଗୋନୋଏଃ ତେ ପାରମେଶ୍ଵର ରାଃ ମାନାରାଙ୍ଗ ରିକାୟାଏ; ଆଡୋଃ ନେୟା କାଜିତାନ ଲୋଃ, ଇନିଃକେ କାଜିକେଦାଏ, ଇଙ୍ଗଆଃ ତାୟୋମ ହୋବା କୋଃମେ।
\v 20 ପାତରାସ ରୁଆଡ଼ କେତେ ଏନ ଚେଲା କେ ହିଜୁଃ ତାନ ନେଲକିଜାଏ, ଅକନିଃ କେ ୟୀଶୁ ଦୁଲାଡ଼ ତାଇକେନାଏ, ଆଡୋଃ ଅକଏ ଚି ଜୋମେ ସାମାୟ ଇମ୍ତାଙ୍ଗ ୟୀଶୁ ଗାଃ କୁଡ଼ାମ ପାଡ଼ ଉଙ୍ଗୁଃ କେତେ କୁଲିଲେଦାଏ" ହେ ପ୍ରାଭୁ ଆମାଃ ସାସାବ ନିଃ ଅକଏ ତାନିଃ ?"
\v 21 ଇନିଃ କେ ନେଲ କେତେ ପାତରାସ ୟୀଶୁକେ କାଜିକେଦାଏ, ହେ ପ୍ରାଭୁ, ନୀଜାଃ ହାଲ ଚିନାଃ ହୋବାୱା ?
\v 22 ୟୀଶୁ ଇନିଃ କେ କାଜିକେଦାଏ, ଆଗାର ଇଙ୍ଗ ସାନାଙ୍ଗାଇଙ୍ଗ ଚି ଇନିଃ ଇଙ୍ଗଆଃ ହିଜୁଃ ସାନ ତାଇନୋଃଚାଏ, ଏଣ୍ଡେ ଆମକେ ଚିନାଃ ? ଆମ ଇଙ୍ଗଆଃ ଦୟା ହିଜୁଃମେ।
\v 23 ଏନାମେନ୍ତେ ହାଗାକୋରେ ନେ ବାକାଣ ଫାଏଲାଓ ଜାନା, ଚି ହେନ ଚେଲା କାଏ ଗୋଜଗା; ଏଣ୍ଡେ ହ ୟୀଶୁ ଇନିଃ କେ ନେୟା କାଏ କାଜି, ଚି ଇନିଃ କାଏ ଗୋଜଗା, ମେନଦୋ ନେୟା ଚି ଆଗାର ଇଙ୍ଗ ସାନାଙ୍ଗାଇଙ୍ଗ ଚି ଇନିଃ ଇଙ୍ଗଆଃ ହିଜୁଃ ସାନ ତାଇନୋଃଚାଏ, ଏଣ୍ଡେ ଆମକେ ନେୟାତେ ଚିନାଃ ?
\v 24 ନିଃ ହେନ ଚେଲା ତାନିଃ, ଅକଏ ନେ ବାକାଣ କୋରା ଗୋୱା ଏମତାନାଏ ହାର ଅକଏ ନେ ବାକାଣ କୋକେ ଅଲକାଦାଏ ଆଡୋଃ ଆଲେ ସାରିୟାଲେ, ଚି ଇନିଜାଃ ଗୋୱା ସାର୍ତି ତାନାଃ।
\v 25 ଆଡୋଃ ହ ବାହୁତ କାମିକୋ ମେନାଃ, ଅକନାଃ ୟୀଶୁ ରିକାକେଦାଏ; ଆଗାର ଏନାକୋ ମିୟାଃ-ମିୟାଃ ଅଲୋଃତେ, ଏଣ୍ଡେ ଇଙ୍ଗ ବୁଝାଅଃ ତାଇଙ୍ଗ୍, ଚି କିତାବକୋ ଅକନାଃ ଅଲୋଃତେ ଏନା ସବେନାଃ ଅତେଦିଶୁମରେ ହ କା ସୋହୋବଜାନ୍ତେ।
