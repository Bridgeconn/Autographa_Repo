\id TIT
\ide UTF-8
\rem Copyright Information Creative Commons Attribution ShareAlike 4.0 License
\h ତିତୁସ
\toc1 ତିତୁସ ଲାଗିନ ପାଉଲୁସ ପ୍ରେରିତ ରାଃ ଚିଠି
\toc2 ତିତୁସ
\toc3 ତିତୁସ
\mt1 The Epistle of Paul to Titus
\mt1 ତିତୁସ ଲାଗିନ ପାଉଲୁସ ପ୍ରେରିତ ରାଃ ଚିଠି
\c 1
\p
\v 1 ପାଉଲୁସ ପାଡ଼େତେ ଅକନିଃ ପାରମେଶ୍ଵର ରାଃ ଦାସୀ ଆଡୋଃ ୟୀଶୁ ମାସୀହ ରାଃ ପ୍ରେରିତ ତାନିଃ, ପାରମେଶ୍ଵର ରାଃ ସାଲାକାନ ହୋଡ଼ୋକୋୱାଃ ବିଶ୍ଵାସ ଆଡୋଃ ଏନ ସାରିତି ରାଃ ଉରୁମ ହୋରାତେ ଅକନାଃ ମାଇନାନ ହୋରାତେ ମେନାଃ।
\v 2 ଏନ ଜାନାୱ ଜୀଦାନ ରାଃ ଆଶ୍ରାରେ ଅକନାଃ ରାଃ ପ୍ରାତିଜ୍ଞା ପାରମେଶ୍ଵର, ଅକଏ ହିଡ଼ କାଏ କାଜି ଧାଡ଼ିୟା ମୁନୁଏତେ ରିକା କାଦାଏ।
\v 3 ମେନଦୋ ଠିକ ସାମାଏ ରେ ଆଜାଃ ବାଚାନ କେ ଏନ ପ୍ରାଚାର ଗାଃ ହୋରାତେ ଉଦୁବ କେଦାଏ, ଅକନାଃ ଆବୁୱାଃ ବାଞ୍ଚାଅନିଃ ପାରମେଶ୍ଵର ରାଃ ଆନାଚୁ ହୋରାତେ ଇଙ୍ଗକେ ଜିମା ଜାନା।
\v 4 ତିତୂସ ରାଃ ନୁତୁମ, ଅକନିଃ ବିଶ୍ଵାସ ରାଃ ମେନେଶା ବିଚାର ଏତେ ଇଙ୍ଗଆଃ ସାର୍ତି ହନ ତାନିଃ: ପାରମେଶ୍ଵର ଆପୁ ଆଡୋଃ ଆବୁୱାଃ ବାଞ୍ଚାଅନିଃ ମାସୀହ ୟୀଶୁ ରାଃ ହୋରାତେ ଆମକେ ଆନୁଗ୍ରାହା ଆଡୋଃ ଜୀଉସୁକୁ ନାମ କୋତାଃ ଚା।
\v 5 ଇଙ୍ଗ ନେୟାମେନ୍ତେ ଆମକେ କ୍ରେତେ ରେ ବାଗେ କେତେ ହିଜୁଃ ଲେନାଇଙ୍ଗ ଚି ଆମ ସାରେଜାକାନ କାଜିକୋକେ ସୁଧରାଏମେ, ଆଡୋଃ ଇଙ୍ଗଆଃ ଆନାଚୁ ଲେକାତେ ହାତୁ-ହାତୁ ପ୍ରାଚୀନକୋକେ ଦହକୁମେ।
\v 6 ଅକଏ ନିର୍ଦୋଷ ହାର ମିହଡ଼ କୁଡ଼ି (ପତ୍ନୀ) ଗାଃ କଡ଼ା (ପତୀ) ତାଇନାଏ, ଅକେୟାଃ ହୋନକୋ ବିଶ୍ଵାସୀ ତାଇନାକୋ, ଆଡୋଃ ଇନକୁ ରେ ସିଣିଇକାମି ଆଡୋଃ କାମାନାତିଙ୍ଗତାନ ରାଃ ଦୋଷ ବାନୋଃ।
\v 7 ଚିୟାଃଚି ବିଶାପ କେ ପାରମେଶ୍ଵର ରାଃ ଭାଣ୍ଡାରୀ ହାବାୟାନ୍ତେ ନିର୍ଦୋଷ ହବାଅଃ ଚାହି; ନା ହାଠ ରିକାନିଃ, ନା ଖିସୀଅଃ ନିଃ, ନା ବୁଲୋଃ ନିଃ, ନା ଲାପଡ଼ାଇ ନିଃ, ଆଡୋଃ ନା ଟାକାପାଇସା ହାୟା ନିଃ,
\v 8 ମେନଦୋ ପେଡ଼ାକକେ ସୁସାର ରିକାଏ ନିଃ, ବୁଗିନାଃ କେ ବେଶ ପାତୀ ନିଃ, ବୁଗିନ ମୋନ ମାଣ୍ଡାଅ ନିଃ, ବୁଗିନ ବିଚାର ରିକାଏ ନିଃ, ପାବିତାରତା ତାଇନ ନିଃ ଆଡୋଃ ମୋନ ରେ ପେଡ଼େଜାନ ତାଇନ ନିଃ।
\v 9 ଆଡୋଃ ଇନିଃ ବିଶ୍ଵାସେଲେକାନାଃ ବାଚାନ ରେ ଅକନାଃ ଧାର୍ମ ଉପଦେଶ ରାଃ ହୋରାତେ ମେନାଃ, ବାଇକେତେ ତାଇନାଏ ଚି ବୁଗିନ ଶିଖାଅ ତେ ଉପଦେଶ ଏମ ଧାଡ଼ିୟାଏ ଆଡୋଃ ବିରୋଧୀ କୋୱାଃ ମୋଚା ହ ବାନ୍ଧ ରିକା ଧାଡ଼ିୟାଏ।
\v 10 ଚିୟାଃଚି ଚିମନାଙ୍ଗ ହୋଡ଼ୋକୋ କାମାନାତିଙ୍ଗତାନ ସାମାକାଜି କାଜିତାନ ଆଡୋଃ ଧୋକା ଏହେମ ୱାଲାକୋ ମେନାକୋୱା; ବିଶେଷ କେତେ ଖାତନାକାନ କୋଏତେ।
\v 11 ନିକୁୱାଃ ମୋଚା ବାନ୍ଧ ରିକା ଚାହି। ନେ ହୋଡ଼ୋକୋ ଟାକାପାଇସା ହାୟା ଲାଗିନ୍ତେ କା ଠାଉକା କାଜିକୋ ଶିଖାଅକେତେ ଅଡ଼ାଆ-ଅଡ଼ାଆ କେ କୋ ବାଗଡ଼ାଅ ତାଃକ।
\v 12 ଇନକୁ ଏତେ ମିହୁଡ଼ ଦ ଅକନିଃ ଇନକୁୱାଃ ନାବି ତାନିଃ, କାଜିକେଦାଏ, ଚି କ୍ରେତି ହୋଡ଼ୋକୋ ସବେନ ଝୁଠା, ଦୁଷ୍ଟ ପାଶୁ ଆଡୋଃ ଆଲସୀ ପେଟୁ ତାଇନା କୋ।
\v 13 ନେ ଗୋୱା ସାର୍ତି ତାନାଃ, ନେୟାମେନ୍ତେ ଇନକୁ କେଟେଃ ତେ ଚେତାୱନୀ ଏମାକମ, ଚି ଇନକୁ ବିଶ୍ଵାସରେ ପୋକତା ହୋବାକୋୱା କୋ।
\v 14 ଆଡୋଃ ଇନକୁ ୟାହୁଦୀକୱାଃ କାହାନିକୋରେ ଆଡୋଃ ଏନ ହୋଡ଼ୋକୋୱାଃ ଆନାଚୁରେ ମୋନ ଆଲୋ ଲାଗାଅ ଚାକୋ, ଅକନ କୋ ସାର୍ତି ଏତେ ଆଦ୍ କେନୋଗାକ।
\v 15 ଫାର୍ଚି ହୋଡ଼ୋକୋ ଲାଗିନ ସବେନ ଜିନିଷକୋ ଫାର୍ଚି ତାନାଃ, ମେନଦୋ କାଫାର୍ଚି ଆଡୋଃ ଆବିଶ୍ଵାସୀ କୋ ଲାଗିନ ଜେତାନାଃ ହ ଫାର୍ଚି ନାହାଲା: ମେନଦୋ ଇନକୁୱାଃ ମୋନ ଆଡୋଃ ଆଟକାର ଉରୁମ ବାରାନାଃ ଫାର୍ଚି ନାହାଲା।
\v 16 ଇନକୁ କାଜିୟାକୋ, ଚି ଆଲେ ପାରମେଶ୍ଵର କେ ସାରିୟାଲେ: ମେନଦୋ ଆକୱାଃ କାମିକୋତେ ଇନିଜାଃ ମାନା ରିକାୟାକ, ଚିୟାଃଚି ଇନକୁ ସିତୃ ଆଡୋଃ ଆନାଚୁ କା ମାନାତିଙ୍ଗତାନ କୋ ତାନକୋ, ଆଡୋଃ ଜେତାନ ବେସ କାମି ଲାଗିନ୍ତେ ଠାଉକା ନାହାଲାକୋ।
\c 2
\p
\v 1 ମେନଦୋ ଆମ ନେକାନ କାଜିକୋ କାଜିମେ ଅକନାଃ କେଟେଃ ଉପଦେଶ ଲେକାନାଃ ତାନାଃ।
\v 2 ଆର୍ଥାତ ହାଡ଼ାମ ହୋଡ଼ ବୁଗିନ ମୋନ ମାଣ୍ଡାଅ ନିଃ ଆଡୋଃ ମାଇନାନ ଆଡୋଃ ମୋନ ରେ ପେଡ଼େଜାନ ତାଇନାଏ, ଆଡୋଃ ଇନକୁୱାଃ ବିଶ୍ଵାସ ଆଡୋଃ ଦୁଲାଡ଼ ଆଡୋଃ ଧିରାଜ ପୋକତା ତାଇନୋଃ କା।
\v 3 ନେଲେକା ଗି ବୁଡି କୁଡ଼ିକୋୱାଃ (ବୁଡିକାନ ସ୍ତ୍ରୀ) ଚାଲ-ଚାଲାନ ପାବିତାର ହୋଡ଼ କୋ ଲେକା ହବାଅଃ କା; ଇନକୁ ଦୋଷ ଲାଗାଅନିଃ ଆଡୋଃ ବୁଲୋଃନିଃ କାହା, ମେନଦୋ ବେସ କାଜି ସିଖାଅନିଃ ହବାଅଃ ଚାକୋ।
\v 4 ଏନାତେ ଇନକୁ ଜାୱାନ କୁଡ଼ିକକେ (ସ୍ତ୍ରୀ) ଚେତାୱନୀ ଏମା କାନ୍ତେ ଚାକୋ ଚି ଆକୋୱାଃ କଡ଼ା (ପତୀ) କୋ ଲୋଃ ଆଡୋଃ ଆପାନାଃ ହୋନଗାଣା କୋ ଲୋଃ ଦୁଲାଡ଼ କୋ ମାଣ୍ଡାୱେ କା;
\v 5 ଆଡୋଃ ମୋନ ରେ ପେଡ଼େଜାନ, ଫାର୍ଚି, ଅଡ଼ାଆରାଃ କାମି ରିକାଏ ନିଃ, ବୁଗିନ, ଆଡୋଃ ଆକୋ ଆକୋୱାଃ କଡ଼ା କୋୱାଃ ଆଧିନରେ ତାଇନ ଚାକୋ, ଏନାତେ ପାରମେଶ୍ଵର ଗାଃ ବାଚାନ ରାଃ ନିନ୍ଦା ଆଲୋକା ହବାଅଃକା।
\v 6 ନେକାଗି ଜାୱାନ କଡ଼ା (ପୁରୁଷ) କୋକେ ହ ଗି ବୁଝାଅ କୁମେ ଚି ମୋନ ରେ ପେଡ଼େଜାନ ତାଇନାକୋ।
\v 7 ସବେନ କାଜିକୋରେ ଆମ ଆପାନକେ ବେସ କାମିରାଃ ଜୋନୋକା ବାଇୟେମେ। ଆମାଃ ଉପଦେଶ ରେ ଫାର୍ଚି ମୋନ, ମାଇନୋଃ ଲେକାନାଃ।
\v 8 ଆଡୋଃ ନେକା କେଟେଃ କାଜି ନାମୋଃଚା ଚି ଆକୟଗୀ ଏନାକେ ଖାରାପ କାଜି କାଏ ଧାଡ଼ିୟାଏ, ଏନାତେ ବିରୋଧୀ ଆବୁରେ ଜେତାନ ଦୋଷ ଲାଗାଅ ରାଃ ସାମାୟ କାନାମ କେତେ ଗିୟୁଃ ଗୋୱାଏ।
\v 9 ଦାସୀ କୋକେ ବୁଝାଅ କୁମେ ଚି ଆକୋ ଆକୋୱାଃ ଗୋମକେ କୋୱାଃ ଆଧିନ ରେ ତାଇନ ଚାକୋ, ଆଡୋଃ ସବେନ କାଜିକୋରେ ଇନକୁକେ ସୁକୁ ମାଣ୍ଡାଅ ଚାକୋ, ଆଡୋଃ ରୁଆଡ଼ କେତେ ଜାବାପ ଆଲୋକା ଏମେଚାକୋ;
\v 10 ଚୋରହା କାମିକୋ ଆଲୋ ରିକାଚାକୋ, ମେନଦୋ ସବେନ ଲେକାତେ ପୁରା ବିଶ୍ଵାସୀ ହବାଅଃ ଚାକୋ ଚି ଇନକୁ ସବେନ କାଜିକୋରେ ଆବୁୱାଃ ବାଞ୍ଚାଅ ନିଃ ପାରମେଶ୍ଵର ରାଃ ଉପଦେଶ କେ ଶୋଭା ମରାଙ୍ଗେ ଚାକୋ।
\v 11 ଚିୟାଃଚି ପାରମେଶ୍ଵର ରାଃ ଆନୁଗ୍ରାହା ଉଦୁବାକାନା ଅକନାଃ ସବେନ ହୋଡ଼ୋକୋ ନାଙ୍ଗ ବାଞ୍ଚାଅ ରାଃ ହରା ତାନାଃ।
\v 12 ଆଡୋଃ ଆବୁକେ ଚେତାୱନୀ ଏମ ତାନାଏ, ଚି ଆବୁ କାମାନାତିଙ୍ଗ ଆଡୋଃ ଅତେଦିଶୁମ ରାଃ ଏତକାନ ସାନାଙ୍ଗ ଏତେ ମୋନ ରୁଆଡ଼ କେତେ ନେ ଅତେଦିଶୁମ ରେ ମୋନ ରେ ପେଡ଼େଜାନ ଆଡୋଃ ଧାରାମ ଆଡୋଃ ମାନାତିଙ୍ଗତାନ ଲୋଃ ଜୀଦାନ ଜିଦୋକାବୁ।
\v 13 ଆଡୋଃ ଏନ ବୁଗିନ ଆଶ୍ରା ରାଃ ଆର୍ଥାତ ଆବୁୱାଃ ମାରାଙ୍ଗ ପାରମେଶ୍ଵର ଆଡୋଃ ବାଞ୍ଚାଅ ନିଃ ୟୀଶୁ ମାସୀହ ରାଃ ମାନାରାଙ୍ଗ କେ ନେନେଲ ଲାଗିନ ନେଲ ହୋରୋଏ କାବୁ।
\v 14 ଅକଏ ଆଏଃ ଆପାନ କେ ଆବୁ ଲାଗିନ ଏମ ତାଦାଏ ଚି ଆବୁକେ ସବେନ ରାକାମ ରାଃ ଆଧାର୍ମ ତେ ଛଡ଼ାଅ କେବୁୱାଏ, ଆଡୋଃ ଫାର୍ଚି କେତେ ଆୟାଃ ଲାଗିନ ମିୟାଃନେକାନ ଜାତି ବାଇୟାଏ ଅକନକୋ ବେସ-ବେସ କାମିରେ ଫୁର୍ତି ତାଇନା କୋ।
\v 15 ପୁରା ଆଧିକାର ଲୋଃ ନେ କାଜିକୋକେ କାଜିୟାକୋମ ଆଡୋଃ ବୁଝାଅକୋମ ଆଡୋଃ ଶିଖାଅ କାନ୍ତେ କୋମ: ଜେତାଏ ଆମକେ ଆଲୋକାକୋ ହିଲାଙ୍ଗେ।
\c 3
\p
\v 1 ହୋଡ଼ୋକୋକେ ମୋନେରିକା କୋମ, ହାକିମକୋୱାଃ ହାର ଆଧିକାରୀକୋୱାଃ ଆଧିନ ରେ ତାଇନାକୋ, ଆଡୋଃ ଇନକୁୱାଃ ଆନାଚୁ ମାନାତିଙ୍ଗ ୟାକୋ, ହାର ସୋବେନ ବୁଗିନ୍ କାମିକୋ ଲାଗିନ ସେକାଡ଼ ତାଇନାକୋ।
\v 2 ଜେତାଏ କେ ଆଲୋପେ ବାଦନାମେ, ଆଲୋପେ ଏପେଗେରା, ମେନଦୋ ଲେବେଃ ମୋନତେ ତାଇନପେ, ହାର ସବେନ ହୋଡ଼ୋକୋଲୋଃ ବୁଗିନ ତେ ତାଇନପେ।
\v 3 ଚିୟାଃଚି ଆବୁ ହ ସିଦାରେ, କାସେଣାନ, ହାର ଆନାଚୁ କାମାନାତିଙ୍ଗତାନ, ହାର ଭୁଲ ରେ ଉୟୁଃକାନ, ହାର ରାକାମ-ରାକାମ ରାଃ ସାନଙ୍ଗକୋରେ ହାର ସୁକୁ ରାଶିକା ରାଃ ଦାସୀକାନ ତାଇକେନାବୁ, ହାର ହୀସିଙ୍ଗା ପାଟକା, ହାର ଲାପଡ଼ାଇ ରିକାୟ ରେ ଜୀଦାନ ଜୀଦ ତାଇନାବୁ, ହାର ହିଲାଙ୍ଗାନ ତାଇକେନାବୁ, ହାର ମିହୁଡ଼ ଏଟାଃ ନିଃ ଲୋଃ ହିସିଙ୍ଗା ମାଣ୍ଡାଅ ତାଇନାବୁ।
\v 4 ମେନଦୋ ଚିମ୍ତା ଆବୁୱାଃ ବାଞ୍ଚାଅ ନିଃ ପାରମେଶ୍ଵର ଗାଃ କିରପା, ହାର ହୋଡ଼ୋକୋୱାଃ ରେ ଇନିଜାଃ ଦୁଲାଡ଼ ନେଲ ଜାନା।
\v 5 ଦ ଇନିଃ ଆବୁକେ ବାଞ୍ଚାଅ କେଃ ବୁୱାଏ; ହାର ନେୟା ଧାରାମ ରାଃ କାମିକୋ ହୋରାତେ କାହା, ଅକନାଃ କୋ ଆବୁ ରିକାକେଦାବୁ, ମେନଦୋ ଆଜାଃ ଦାୟା ହୋରାତେ, ନାୱା ଜାନାମ ରାଃ ଗାଦିଙ୍ଗଏନ, ହାର ପାବିତାର ଆତ୍ମା ରାଃ ଆବୁକେ ନାୱା ବାଇହୋରାତେ ହୋବାଜାନା।
\v 6 ଅକନାଃ କେ ଇନିଃ ଆବୁୱାଃ ବାଞ୍ଚାଅନିଃ ୟୀଶୁ ମାସୀହ ଗାଃ ହରାତେ ଥିମ୍ବାଗି ଆବୁ ଚେତାନ ରେ ଦୁଲାକାଦାଏ,
\v 7 ଏନାତେ ଆବୁ ଇନିଜାଃ ଆନୁଗ୍ରାହା ତେ ଧାର୍ମୀ ହୋବାକେତେ ଜାନାୱ ଜୀଦାନ ରାଃ ଆଶ୍ରା ହୋରାତେ ଆଧିକାରୀ ବାଇୟୋଃ ୱାବୁ।
\v 8 ନେ କାଜି ସାର୍ତି ତାନାଃ, ହାର ଇଙ୍ଗ୍ ସାନାଙ୍ଗ ତାନିଙ୍ଗ, ଚି ଆମ ନେ କାଜିକୋରାଃ ବିଷାୟ ରେ କେଟେଃ ତେ କାଜିକୋମେ ନେୟାଲାଗିନ ଚି ଅକନ କୋ ପାରମେଶ୍ଵର କେ ବିଶ୍ଵାସ କିଜାକୋ, ଇନକୁ ବୁଗିନ-ବୁଗିନ କାମି ରେ ବାଇ କେଦ୍ ତାଇନୋଃ ଲାଗିନ ଧ୍ୟାନରେ ମଣ୍ଡାଓ ଚାକୋ। ନେ କାଜି ବୁଗିନ୍, ହାର ହୋଡ଼ୋକୋୱାଃ ଲାଗିନ୍ ଲାଭ ତାନାଃ।
\v 9 ମେନଦୋ ଡୋଣ୍ଡୋ କୋୱାଃ କୁଲିକାପାଜି, ହାର ଖାନ୍ଦାନି ବିଷାୟ, ହାର ଖିସ, ହାର ଏନ ଝାଗାଡ଼ା କୋଏତେ, ଅକନାଃ ନିୟାମ ରାଃ ବିଷାୟ ରେ ମେନାଃ ବାଚାୱ କେତେ ତାଇନୋଃମେ, ଚିୟାଃଚି ଇନକୁ କା ଯୋଅ ତେୟାଃ ହାର ସାମାଗି ତାନକୁ।
\v 10 ଜାହାନ ପାଖାଣ୍ଡି କେ ମିସା ବାରଶା ସାମଝାଅ ବୁଝାଅ କେତେ ଇନିଜେତେ ଆଲାଗ ତାଇନଅଃମେ।
\v 11 ନେୟା ସାରିକେତେ ଚି ନେକାନ ହୋଡ଼ ଆଦାକାନାଏ, ହାର ଆଏଃ ଆପାନ କେ ଦୋଷୀ ବାଇକେତେ ପାପ କାମି ରିକା କାତେୟାଏ।
\v 12 ଚିମ୍ତାଙ୍ଗ ଇଙ୍ଗ୍ ଆମାଃ ନାଡ଼େଏ ଆର୍ତେମାସ ୟାଦ ତୁଖିକୁସ କେ କୁଲେୟାଇଙ୍ଗ, ଦୋ ଇଙ୍ଗଆଃ ନାଡ଼େଏ ରେ ନିକୁପୁଲିସ ହିଜୁଃ ଲାଗିନ ତାୟାରଏନ ମେ, ଚିୟାଃଚି ଇଙ୍ଗ ହେନ୍ତାଃ ଗି ରାବାଙ୍ଗସାମାଏ କାଟାବ ଲାଗିନ୍ ମୋନେ କାଦିଙ୍ଗା
\v 13 ଯେନାସ ନିୟାମ ଗୁରୁ ହାର ଆପୁଲୋସ କିନ କେ ବୁଗିନ ଲେକା ସେଟେର ତାକୁମେ, ହାର ନେଲେମ ଚି ଇନକୁ କେ ଯେତେନାଃ ଜିନିଷ ରାଃ ଘାଟି ଆଲୋକା ହୋବାୱକା।
\v 14 ଆବୁୱାଃ ହୋଡ଼ୋକୋ ହ ଗି ଦାରକାର ଜିନିଷ କୋକେ ପୁରା ଲାଗିନ୍ତେ ବୁଗିନ୍ କାମୀରେ ତାଇନୋଃ ଶିଖାଅନ କାକୋ ଏନାତେ କା ଯୋଅ ଆଲୋକା ହୋବାଅଃ ଚାକୋ।
\v 15 ଇଙ୍ଗଆଃ ସବେନ ଗାତିକୋ ପାଡ଼େତେ ଆମକେ ଜୋହାରା ଅକନ କୋ ବିଶ୍ଵାସ ହରାତେ ଇନକୁ ଆବୁ ଲୋଃ ଦୁଲାଡ଼ ମାଣ୍ଡାଅ ୟାକୋ, ଇନକୁ କେ ଜୋହାରା ଆପେ ସବେନ କୋୱାଃ ଚେତାନରେ ଆନୁଗ୍ରାହା ହୋବାଇଦିଅଃ କା।
