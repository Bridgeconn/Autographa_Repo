\id PHM
\ide UTF-8
\rem Copyright Information Creative Commons Attribution ShareAlike 4.0 License
\h ଫିଲେମୋନ
\toc1 ଫିଲେମୋନ ଲାଗିନ ପାଉଲୁସ ପ୍ରେରିତ ରାଃ ଚିଠି
\toc2 ଫିଲେମୋନ
\toc3 ଫିଲେମୋନ
\mt1 The Epistle of Paul to Philemon
\mt1 ଫିଲେମୋନ ଲାଗିନ ପାଉଲୁସ ପ୍ରେରିତ ରାଃ ଚିଠି
\c 1
\p
\v 1 ପାଉଲୁସ ରାଃ ପାଡ଼େତେ ଅକୋଏ ୟୀଶୁ ମାସୀହ ରାଃ ଥୋଲାକାନନିଃ ତାନିଃ, ଆଡୋଃ ହାଗା ତିମୁଥୁସ ପାଡ଼େତେ ଆଲେୟାଃ ଦୁଲାଡ଼ାନ ଗାତୀ କାମିତାନ ଫିଲେମୋନ,
\v 2 ଆଡୋଃ ମିଶି ଆଫଫିୟା, ହାର ଆଲେୟାଃ ସାଙ୍ଗି ଲାଡ଼ାଇନିଃ ଆର୍ଖିପୁଷ ଆଡୋଃ ଫିଲେମୋନ ରାଃ ଅଡ଼ାଆ ରାଃ କାଲିସିୟା ରାଃ ନୁତୁମ:
\v 3 ଆବୁୱାଃ ଆପୁ ପାରମେଶ୍ଵର ଆଡୋଃ ପ୍ରାଭୁ ୟୀଶୁ ମାସୀହ ପାଡ଼େତେ ଆନୁଗ୍ରାହା ଆଡୋଃ ଜୀଉସୁକୁ ଆମକେ ନାମୋଃ କାତୋ ଚା।  
\v 4 ଇଙ୍ଗ ସୋବେନ ଇମ୍ତା ପାରମେଶ୍ଵର ରାଃ ଧନ୍ୟାବାଦ ରିକାତାନିଙ୍ଗ, ଆଡୋଃ ଇଙ୍ଗଆଃ ବିନ୍ତି କୋରେ ହ ଆମକେ ପାହୋମେ ୟାଇଙ୍ଗ।  
\v 5 ଚିୟାଃଚି ଇଙ୍ଗ ଆମାଃ ଏନ ଦୁଲାଡ଼ ଆଡୋଃ ବିଶ୍ଵାସ ରାଃ ଚର୍ଚା ଆୟୁମୟାଇଙ୍ଗ, ଅକନାଃ ସୋବେନ ପାବିତାର ହୋଡ଼ୋ କୋଲୋଃ ଆଡୋଃ ପ୍ରାଭୁ ୟୀଶୁ ଚେତାଙ୍ଗରେ ମେନାଃ।  
\v 6 ଇଙ୍ଗ ବିନ୍ତି ରିକାୟାଇଙ୍ଗ ଚି ବିଶ୍ଵାସ ରେ ଆମାଃ ମେଶା ହୋବାଅଃ ମେ, ଆମାଃ ସୋବେନ ବୁଗିନାଃ ରାଃ ଉରୁମରେ, ମାସୀହ ଲାଗିନ ପୋକତା ହୋବାଅଃ ମେ।  
\v 7 ଚିୟାଃଚି ହେ ହାଗା, ଆମକେ ଇଙ୍ଗଆଃ ଦୁଲାଡ଼ ତେ ଥିମ୍ବା ରାଶିକା ଆଡୋଃ ଜୀଉସୁକୁ ନାମାକାନା, ଏନାମେନ୍ତେ ଚି ଆମାଃ ହୋରାତେ ପାବିତାର ହୋଡ଼ୋକୋୱାଃ ମୋନ ହାରା ସାଗେନ କାନା।  
\v 8 ଏନାମେନ୍ତେ ଇଙ୍ଗକେ ମାସୀହ ରେ ମାରାଙ୍ଗ୍ ସାହାସ ତାଇନରେ ହ ଗି, ଅକନ କାଜି ବୁଗିନ ତାନାଃ, ଏନାରାଃ ଆନାଚୁ ଆମକେ ଏମେୟାଇଙ୍ଗ।  
\v 9 ଏଣ୍ଡେ ହ ଇଙ୍ଗ ହାଡ଼ାମ ପାଉଲୁସ କେ ଅକୋଏ ନାଆ ମାସୀହ ୟୀଶୁ ଲାଗିନ ଥୋଲାକାନନିଃ ତାନିଃ, ନେୟା ଆଡୋଃ ହ ବୁଗିନ ସାରିଜାନା ଚି ଦୁଲାଡ଼ ତେ ବିନ୍ତି ରିକାୟାଇଙ୍ଗ,
\v 10 ଇଙ୍ଗ ଇଙ୍ଗଆଃ ହନ ଉନେସିମୁସ ଲାଗିନ, ଅକୋଏ ଇଙ୍ଗଆଃ ଥୋଲାକାନ କାନ ସାମାୟ ରେ ଜାନ୍ମାଅ କାନାଏ, ଆମକେ ବିନ୍ତି ରିକାତାନିଙ୍ଗ୍।  
\v 11 ନେୟା ଦ ଶିଦାରେ ଆମାଃ ଜାହାଁନ କାମି ରାଃ କାଏ ତାଇନକେନାଏ, ମେନଦୋ ନାଆ ଆମାଃ ଆଡୋଃ ଇଙ୍ଗଆଃ ବାରାନକିନାଃ ମାରାଙ୍ଗ୍ କାମି ରେନ ତାନିଃ।  
\v 12 ଇନିଃ କେ ଗି ଆର୍ଥାତ ଅକୋଏ ଇଙ୍ଗଆଃ ମୋନ ସୁରୁଦ ରାଃ ଖାଣ୍ଡ ତାନିଃ; ଇଙ୍ଗ ଇନିଃ କେ ଆମାଃ ତାଃ ରୁଆଡ଼କାଇଯାଇଙ୍ଗ୍।  
\v 13 ଇନିଃ କେ ଇଙ୍ଗ ଇଙ୍ଗଆଃ ନାଡ଼େଏରେ ଦହନାଙ୍ଗ ସାନାଙ୍ଗ୍ ତାଇକେନାଇଙ୍ଗ୍ ଚି ଆମାଃ ପାଡ଼େତେ ନେ ଥୋଲାକାନ ରେ ଅକନାଃ ସୁସାମାଚାର ଲାଗିନତେ ତାନାଃ, ଇଙ୍ଗଆଃ ସେୱା ରିକାତେୟାଃଏ।  
\v 14 ମେନଦୋ ଇଙ୍ଗ ଆମାଃ ବେଗାର ସାନାଙ୍ଗ ତେ ଜାହାନାଃ ହ ରିକା କାଇଙ୍ଗ ସାନାଙ୍ଗ କେନା, ଚି ଆମାଃ ନେ ବୁଗିନ କାମି ଦାବାବ ତେ କାହା ମେନଦୋ ରାଶିକାତେ ହୋବାଅଃ କା।  
\v 15 ଚିୟାଃଚି ଇଦୁ ଇନିଃ ଆମାଃ ଲୋଃ ହୁଡିଙ୍ଗ୍ ଦିନ ଲାଗିନତେ ନେୟା ମେନେଃ ଗେନା କାନାଏ ଚି ସୋବେନ ହୁଲାଙ୍ଗ ଲାଗିନ ଆମ ନାଡ଼େଏ ରେ ତାହିନାଏ।  
\v 16 ନାଆ ଏତେ ଦାସୀ ଲେକା କାହା ମାଗାର ଦାସୀ ତେଅ ଗି ବେଶ୍ ଆର୍ଥାତ ହାଗା ଲେକା ତାହିଞ୍ଚାଏ, ଇନିଃ ଦୋ ଇଙ୍ଗଆଃ ଖାସ ଦୁଲାଡ଼ାନ ତାନିଃ ଗି, ମେନଦୋ ନାଆ ହୋଡ଼ମୋରେ ହ ଗି ଆଡୋଃ ପ୍ରାଭୁ ରେ ହ ଗି, ଆମାଃ ହ ଗି ଖାସ ଦୁଲାଡ଼ାନ ବାଇୟୋଃ ଚାଏ।  
\v 17 ଏନାତେ ଆଗାର ଆମ ଇଙ୍ଗକେ ଆମାଃ ମେଶାକାନ ବୁଝାଅଃ ତାନରେ ଦ, ଇନିଃ କେ ନେଲେକା ଗ୍ରାହାନ ରିକାଇମେ ଯେ ଲେକା ଇଙ୍ଗକେ।  
\v 18 ଆଗାର ଇନିଃ ଆମାଃ ଯାହାନାଃ ହାନି ରିକାକାନରେ ଦ, ଚାହେ ଅମାମ୍ ଜାହାନାଃ ନାମ ମେନାଃ ରେ ଦ, ଏଣ୍ଡେ ଇଙ୍ଗଆଃ ନୁତୁମ ରେ ଅଲକେମେ।  
\v 19 ଇଙ୍ଗ ପାଉଲୁସ ଇଙ୍ଗଆଃ ତିଈ ତେ ଅଲତାନିଙ୍ଗ, ଚି ଇଙ୍ଗ ଖୁଦ୍ ଫେରେଃ ତାଃଇଙ୍ଗ; ଆଡୋଃ ନେୟାତେ ଯାହାନାଃ ହ କାଜି ରାଃ ଦାରକାର ବାନୋଗା, ଚି ଇଙ୍ଗଆଃ ରିଣ ଅକନାଃ ଆମାଃ ତାଃ ରେ ମେନାଃ ଏନା ଆମ ଗି ତାନମେ।  
\v 20 ହେ ହାଗା, ନେ ରାଶିକା ଆମକେ ପ୍ରାଭୁ ରେ ଆମ ପାଡ଼େତେ ନାମୋଃ ଚା।   ମାସୀହ ରେ ଇଙ୍ଗଆଃ ଜୀଉ କେ ହାରା-ସାଗେନ ତାମେ।  
\v 21 ଆମାଃ ଆନାଚୁ ମାନାତିଙ୍ଗ ହାବାଅଃ ରାଃ ଭାରୋସା ଦୋହୋ କେତେ ଆମକେ ଅଲତାନିଙ୍ଗ, ହାର ନେୟା ସାରିତାନିଙ୍ଗ ଚି ଅକନାଃ ଇଙ୍ଗ ରିକାତାନିଙ୍ଗ, ଆମ ଏନାତେୟଗି ବାଢ଼ାଅକେତେ ରିକାୟାମ।  
\v 22 ଆଡୋଃ ନେୟା ହ ଚି ଇଙ୍ଗଆଃ ଲାଗିନ ତାହିନୋ ଲାଗିନ ଜାଗା ବାଇ ଦହକାମେ।   ଇଙ୍ଗକେ ଆଶ୍ରା ମେନାଃ ଚି ଆପେୟାଃ ବିନ୍ତି କୋଲୋଃ ଇଙ୍ଗ ଆପେକେ ଏମ କେନୋଗାଇଙ୍ଗ।  
\v 23 ଈପଫ୍ରାସ, ଅକୋଏ ମାସୀହ ୟୀଶୁ ରେ ଇଙ୍ଗଆଃ ଲୋଃ ଥୋଲାକାନ ମେନିଜା,
\v 24 ହାର ମାର୍କୁସ ଆଡୋଃ ଆରିସ୍ତାର୍ଖୁସ ଆଡୋଃ ଦେମାସ୍ ଆଡୋଃ ଲୁକା ଅକୋଏ ଇଙ୍ଗଆଃ ଗାତିକାମୀନିଃ ତାନକୋ, ନିକୁୱାଃ ଆମକେ ଜୋହାରା
\v 25 ଆବୁୱାଃ ପ୍ରାଭୁ ୟୀଶୁ ମାସୀହ ରାଃ ଆନୁଗ୍ରାହା ଆପେୟାଃ ଆତ୍ମା ଲୋଃ ହବକାତୋଃ ଚା।   ଆମିନ।  
