\id EPH
\ide UTF-8
\rem Copyright Information Creative Commons Attribution ShareAlike 4.0 License
\h ଇଫିସିୟୋରେନ
\toc1 ଇଫିସିୟୋରେନ କୋ ଲାଗିନ ପାଉଲୁସ ପ୍ରେରିତ ରାଃ ଚିଠି
\toc2 ଇଫିସିୟୋରେନ
\toc3 ଇଫିସିୟୋରେନ
\mt1 The Epistle of Paul the Apostle to the Ephisians
\mt1 ଇଫିସିୟୋରେନ କୋ ଲାଗିନ ପାଉଲୁସ ପ୍ରେରିତ ରାଃ ଚିଠି
\c 1
\p
\v 1 ପାଉଲୁସ ଆ ହରାତେ ଅକନାଃ ପାରମେଶ୍ଵର ରାଆ ସାନାଙ୍ଗ ତେ ୟୀଶୁ ମାସୀହ ଗାଃ ପ୍ରେରିତ ପାବିତାରା ଆଡୋଃ ମାସୀହ ୟୀଶୁରେ ବିଶ୍ୱାସି ହଡ଼ କୋଆ ନୁତୁମ ଅକନାଃ ଚି ଇଫିସୁସ ରେ ମେନାଃ।
\v 2 ଆବୁୱାଃ ଆପୁ ପାରମେଶ୍ଵର ଆଡୋଃ ପ୍ରାଭୁ ୟୀଶୁ ମାସୀହ ପାଡ଼େତେ ଆପେକେ ଆନୁଗ୍ରାହା ଆଡୋଃ ଜୀଉସୁକୁ ନାମକା।
\v 3 ଆବୁୱାଃ ପ୍ରାଭୁ ୟୀଶୁ ମାସିହ ରାଃ ପାରମେଶ୍ଵର ହାର ଆପୁ ରାଃ ଧାନ୍ୟାବାଦ ହୋବାଅଃ କା ଚି ଇନିଃ ଆବୁକେ ମାସିହ ରେ ସିର୍ମାଦିଶୁମ ରେ ସୋବେନ ରାକାମ ରାଃ ଆଶିଷ ଏମକାଦାଏ।
\v 4 ଜେଲେକା ଇନିଃ ଆବୁକେ ଅତେଦିଶୁମ ରାଃ ସିରଜାୱେତେ ଶିଦାରେ ଏନାରେ ସାଲା କେଦାଏ ଚି ଆବୁ ଇନିଜାଃତାରେ ଦୁଲାଡ଼ରେ ପାବିତାର ଆଡୋଃ ବେଗାର ଦୋଷ ହୋବାଅ ଆବୁ।
\v 5 ଆଡୋଃ ଆୟାଃ ସାନାଙ୍ଗ ରାଃ ବୁଗିନ ଆଭିପ୍ରାସ ରାଃ ଲେକାତେଆବୁକେ ଆପାନାଃ ଲାଗିନ ସୁରୁଏତେ ଠାହାରାୱ କେଦ ଚି ୟୀଶୁ ମାସୀହ ହୋରାତେ ଆବୁ ଇନକୁୱାଃ ଲେପାଲଦ୍ଦ ହୋନ ହୋବାଅଃ ୱା।
\v 6 ଚିଲକା ଇନିଜାଃ ଏନ ଆନୁଗ୍ରାହା ରାଃ ମାନାରାଙ୍ଗ ରାଃ ସ୍ତୁତି ହୋବାୱଚା ଏନାକେ ଇନିଃ ଆବୁୱାଃ ଏନ ଦୁଲାଡ଼ରେ ସେନ୍ତ ମେନ୍ତ ଏମ କେଦାଏ।
\v 7 ଆବୁକେ ଏନାରେ ଇନିଜାଃ ମାୟୋମରାଃ ହୋରାତେ ଛୁଟକାରା ଆର୍ଥାତ ଆପରାଧ କୋରାଃ ଛାମା, ଇନିଜାଃ ଏନ ଆନୁଗ୍ରାହା ରାଃ ଧାନ ରାଃ ଲେକାତେ ନାମ କାନା।
\v 8 ଅକନାଃକେ ଇନକୁ ସବେନ ଜ୍ଞାନ ଆଡୋଃ ବୁଝାଅ ଲଅ ଆବୁକୋରେ ପୁରାଃ ଗି ଏମ ଲେଦା
\v 9 ଚିୟାଃଚି ଇନିଃ ଆଜାଃ ସାନାଙ୍ଗ ରାଃ ଭେଦ ଏନ ବୁଗିନ ଆଭିପ୍ରାଏରାଃ ଲେକାତେ ଆଲେକେ ଉଦୁବାଃ କୋୱାଏ। ଅକନାଃକେ ଇନିଃ ଆପେକେ ଆପେରେ ଠାନାୱ ଲେଦା।
\v 10 ଚି ସାମାୟ କୋରାଃ ପୁରା ହୋବାଅଃ ରାଃ ନେକା ଯୋଗାଡ଼ ହୋବାଅଃ କା ଚି ଅକନାଃ ରିମିଲଦିଶୁମ ରେ ମେନାଃ ଆଡୋଃ ଅକନାଃ ଅତେ ରେ ମେନାଃ, ସବେନାଃ ମାସୀହ ରେ ହୁଣ୍ତି ୟାଏ।
\v 11 ଏନାରେଗି ଅକନିଃରେ ଚି ଆବୁୟଗି ଇନିଜାଃ ମାନସା ତେ ଅକନିଃ ଆପାନାଃ ସାନାଙ୍ଗରାଃ ମତ ଲେକାତେ ସବେନା ରିକାୟା, ଠାହାରାୱ କେତେ ମିରାସ ବାଇନ ପେ
\v 12 ଚି ଆବୁ ଅକନ କୋଗି ସୁରୁତେଗି ମାସୀହ ରେ ଆଶ୍ରା କୋ ମାଣ୍ତାୱଲେଦା ଇନିଜାଃ ମାନାରାଙ୍ଗ ରାଃ ସ୍ତୁତିରାଃ କାରାନ ତାନା।
\v 13 ଆଡୋଃ ଏନାରେ ଆମ ରେୟଗି ଚିମ୍ତାଙ୍ଗ ଆମ ସାର୍ତିରାଆ ବାଚାନ ଆୟୁମ କେଦା ଅକନାଃଚି ଆମାଃ ଉଦ୍ଧାର ରାଃ ସୁସାମାଚାର ତାନା ଆଡୋଃ ଅକନାଃରେ ଆମ ବିଶ୍ୱାସ କେଦାମ ପ୍ରାତିଜ୍ଞା କାଦ ପାବିତାର ଆତ୍ମା ରାଃ ଛାପ ଲାଗାଃଆ।
\v 14 ଇନିଃ ଇନକୁୱାଃ କିରିଙ୍ଗା କାନ ଛୁଟକାରା ଲାଗିନ ଆବୁୱାଃ ମିରାସରାଃ ଚି ଇନିଜାଃ ମାନାରାଙ୍ଗ ରାଃ ସ୍ତୁତି ହୋବାୱଚା
\v 15 ନେୟା ଚାଲତେ ଇଙ୍ଗ ଗି ଏନ ବିଶ୍ୱାସରାଃ ସାମାଚାର ଆୟୁମ କେତେ ଅକନାଃ ଆପେ ହୋଡ଼ୋକୋରେ ପ୍ରାଭୁୟୀଶୁରେ ମେନାଃ ଆଡୋଃ ସବେନ ପାବିତାର ହୋଡ଼ୋକୋ କୋତାଃ ରେ ନେଲଗା,
\v 16 ଆପେ ଲାଗିନ ଧାନ୍ୟାବାଦରିକା କାଇଙ୍ଗ ବାଗିକାଦା, ଆଡୋଃ ଇଙ୍ଗଆଃ ବିନ୍ତି କୋରେ ଆମକେ ମୋନେ ଇଦିମେ ତାଇନାଇଙ୍ଗ।
\v 17 ଚି ଆବୁୱାଃ ପ୍ରାଭୁ ୟୀଶୁ ମାସୀହ ରାଃ ପାରମେଶ୍ଵର ଅକନକୋ ଚି ମାନାରାଙ୍ଗ ରେନ ଆପୁ ତାନିଃ ଆମକେ ଆଜାଃ ନେଲ ଉରୁମରେ ଜ୍ଞାନ ଆଡୋଃ ମାସ୍କାଲରାଃ ଆତ୍ମା ଏମାଇମେ।
\v 18 ଆଡୋଃ ଆପେୟାଃ ମୋନ ରାଃ ମେଏଃ ଯୁନୁଲତାନ ତାଇନୋଃ ଚା ଚି ଆପେ ସାରିୟାପେ ଚି ଇନିଜାଃ କେନେଡ଼ା ରେ ଚିଲକା ଆଶ୍ରା ହୋବାଅଃ ୱା, ହାର ପାବିତାର ହୋଡ଼କୋରେ ଇନିଜାଃ ହାନାଟିଙ୍ଗ ରାଃ ମାରାଙ୍ଗରାଃ ଧାନ ଚିଲକା ମେନାଃ।
\v 19 ଆଡୋଃ ନିଜାଃ ପେଡ଼େଏ ଅକନାଃବୁ ବିଶ୍ୱାସ ତାନାବୁ, ଚିମିନ ମଆରାଙ୍ଗଗ ତାନାଃ ପେଡ଼େଏ ପ୍ରାଭୱ ରାଃ ଏନ କାମିରା ଲେକାତେ।
\v 20 ଅକନାଃ ଇନକୁ ମାସୀହ ରେ ରିକା କେଦା ଚି ଇନିଃ କେ ଗଜା କାନ କୋଏତେ ଜୀଦ କେତେ ସ୍ୱାର୍ଗିୟା ଜାଗାରେ ଆଜାଃ ଜୋମ ତିସାରେ।
\v 21 ସୋବେନ ରାକାମରେନ ରାଇଜତାନ ଆଡୋଃ ଆଧିକାର ଆଡୋଃ ପେଡ଼େଏ ଆଡୋଃ ପ୍ରାଭୁତାରାଃ ଆଡୋଃ ସୋବେନ ମିୟାଃ ନୁତୁମ ରାଃ ଚେତାନ, ଅକନାଃ ନେ ଯୁଗରେ ଭାଇର କାହା ମେନଦୋ ହିଜୁଃ ଯୁଗରେ ହ ଇଦିୟଗା, ମାଣ୍ଡାଅ କେଦାଏ।
\v 22 ଆଡୋଃ ସବେନ ଇନିଜାଃ କାଟା ତାଃ ରେ ମାଣ୍ତାଅ ତାଦା ଆଡୋଃ ଇନିଃ କେ ସବେନ ଜିନିଷକୋରେ ଶିରୋମାଣି ଠାହରାକାର କେତେ କାଲିସିୟା କେ ଏମ ତାଦାଏ।
\v 23 ନେୟା ଇନିଜାଃ ହଡ଼ମୋ ତାନାଃ ଆଡୋଃ ଇନିଜାଃଗି ପାରିପୁର୍ଣ୍ଣତା ତାନାଃ ଅକନାଃ ସବେନାଃ ରେ ସବେନାଃ ପୁରା ୟାଏ।
\c 2
\p
\v 1 ଆଡୋଃ ଇନିଃ ଆପେ କେୟଗି ମେୟପେ ଜିହୀଦ କେଦାଏ, ଅକନାଃ ଆପାନ ଆପରାଧ  ଆଡୋଃ ପାପ ଲାଗିନ ଗୋଏଃ ଲେନାକ।
\v 2 ଆକୋନାରେ ଆମ ସିଦା ନେନ ଅତେଦିଶୁମ ରେନ ନିୟାମ ରେ ଆଡୋଃ ରିମିଲ ଦିଶୁମ ରେ ଆଧିକାର ରେନ ହାକିମ ଆର୍ଥାତ ଏନ ଆତ୍ମା ଗାଃ ନେଲ କାତେ ସେନତାଇ କେନାଏ ଅକନିଃ ନାଃ କାଜି କାଏ ମାନାତିଙ୍ଗ ରେ କାମି ରିକାୟାଏ।
\v 3 ନେୟାରେ ଆବୁଅ ସବେନ କୋ ସିଦି ଆପାନାଃ ହୋଡ଼ମରେନ ଆଭିଲାସ ରେ ଦିନ ବିଚାୱ ତାଇନ କାନାକୋ ଆଡୋଃ ହୋଡ଼ମ ଆଡୋଃ ମାନ ରେନ ସାନାଙ୍ଗକେ ପାର୍ତାଇନ କାନାକୋ ଆଡୋଃ ଏଟାଃ ହୋଡ଼କୋ ଲେକା ସୋଭାଅ ରେଗିକ୍ଖିସଗାଃ ହନ ତାଇନ କେନାକୋ।
\v 4 ମେନଦୋ ପାରମେଶ୍ଵର ଦୋ ଅକନିଃ ଦାୟା ରେ କିଶାଣ ତାନିଃ ଇନିଜାଃ ଏନ ମାରାଙ୍ଗ ପ୍ରେମ ଗାଃ ଲାଗିନ ଚିନାଃ ତେ ଇନିଃ ଆବୁକେ ଦୁଲାଡ଼ କେଦାଏ।
\v 5 ଚିମ୍ତାଙ୍ଗ ଆବୁ ଆପରାଧ  ରେନ ଲାଗିନ ଗୋଏଃ ଲେନାବୁ, ଦୋ ଆବୁକେ ମାସୀହ ଲୋଃ ଜିହିଦ କେଦାଏ; (ଆନୁଗ୍ରାହା ତେଗି ଆପେୟାଃ ଉଦ୍ଧାର ହୋବାକାନା)।
\v 6 ଆଡୋଃ ମାସୀହ ୟୀଶୁ ରେ ଇନିଃ ଲୋଃ ମାସୀହ ଲଅ ଉଠାଓ କେଃ ଉତ୍ତାର ଆଡୋଃ ସ୍ୱାର୍ଗିୟା ଜାଗାରେ ଇନିଃ ଲୋଃ ଦୁବକେଃ ବୁୱାୟେ
\v 7 ଚି ଏନ ଆଜାଃ ଏନ ଦାୟାତେ ଅକନାଃ ମାସୀହ ୟୀଶୁ ରେ ଇଙ୍ଗ ତାଃ ରେ ମେନାଃ, ହିଜୁଃ ଲାଇ ସାମାୟରେ ଇଙ୍ଗ ଇଙ୍ଗଆଃ ଆନୁଗ୍ରାହା ଗାଃ ଆସିମ ଧାନ ଦେଖାଅ କେଦାଇଙ୍ଗ।
\v 8 ଚିୟାଃଚି ବିଶ୍ୱାସ ଗାଃ ଲେକୋତେ ଆନୁଗ୍ରାହା ତେୟ ଆପେୟାଃ ଉଦ୍ଧାର ହୋବାଜାନା, ଆଡୋଃ ଏନା ଆପେୟାଆଃ ପାଡ ତେ କାହା, ମେନ ଦୋ ପାରମେଶ୍ଵର ଗାଃ ଦାନ ତାନାଃ;
\v 9 ଆଡୋଃ ନା କାମିଗାଃ ଲେକାତାଃତେ ନେକା ଅଲ ହୋବାୱଃଚା ଚି ଘାମାଣ୍ଡେପେ
\v 10 ଚିୟାଃଚି ଆବୁ ଇନିଜାଃ ବାଇ ହୋଡ଼ୋ କାନାବୁ ଆଡୋଃ ମାସୀହ ୟୀଶୁ ରେ ଏନ ବେସ କାମି ଲାଗିନ ସୁଧ୍ରାୟ କାନା ଅକଏ ପାରମେଶ୍ଵର ଦୋ ସିଦାଏମ ଆବୁଲାଗି କେରି କାଲାଗିନ ସେକାଡ଼ କାଦାଏ।
\v 11 ନେୟା ଲାଗିନ ପାହୋମେ ପେ, ଚି ଆପେ ଦୋ ହୋଡ଼ମୋଲେକାତେ ଏଟାଃଜାତି ତାନପେ, ହାର ଅକନ ହୋଡ଼କୋ ହୋଡ଼ମୋ ରାଃ ତିଈ ତେ ବାଇୟାକାନ ଖାତନା ତେ ଖାତନାକାନକୋ କାଜିଅଃୱାକୋ, ଇନକୁ ଆପେକେ ବେଗାର ଖାତନାକାନ କାଜିୟାକୋ,
\v 12 ଆପେ ହଡ଼କୋ ଏନ ସାମାୟ ମାସୀହ ତେ ଆଲାଗ ଆଡୋଃ ଇସ୍ରାଏଲୀ ଗାଃ ପ୍ରାଜା ଗାଃ ତେ ଗେନା ଜାନାବୁ, ହାର ପ୍ରାତିଜ୍ଞା ଗାଃ ୱାଚାତେ ଭାଗି କୋପେ ତାଇନ କେନା, ଆଡୋଃ ଆଶ୍ରାହିନ ଆଡୋଃ ଅତେଦିଶୁମ ରେ ଇଶ୍ୱାର ରୋହିତ ତାଇନ କେନାପେ।
\v 13 ମେନଦୋ ନାଃ ମାସୀହ ୟୀଶୁ ରେ ଆପେଦ ସିଦାରେ ସାଙ୍ଗିନ ତାଇନ କେନାପେ ମାସୀହଗାଃ ମାୟୋମ ଲେକାତେ ନାଡ଼େଏ କାନାପେ।
\v 14 ଚିୟାଃଚି ଇନିଃ ଆବୁୱା ମେଶା ନିଃ ତାନିଃ, ଅକନିଃ ଆବୁ ବାରାନ କିନ କେ ମିୟାଃ ବାଇକେଦାଏ ଆଡୋଃ ଆଲାଗ ରିକା ତେୟାଃ ଭୀତ କେ ଅକନାଃ ଥାଲାରେ ତାଇନ କେନା ଉୟୁଃ ତାଦାଏ।
\v 15 ଆଡୋଃ ଆପାନାଃ ହୋଡ଼ମୋ ରେ ଖିସ ଆର୍ଥାତ ଏନ ଆଇନ ଅକଏ ଆନାଚୁ ନିୟାମ ଲେକାତେ ତାଇନ କେନାଏ ମେଟାଅ କେଦାଏ ଚି ବାରାନ କିନାଃତେ ଆପାନାଃ ରେ ମିହୁଲ ନାୱା ହୋଡ଼ ସିର୍ଜାଅକେତେ ମିଲାୱ କେପେ।
\v 16 ଆଡୋଃ କୁରୁଶ ଚେତାନ ରେ ବୁରାଇ କେ ନାଶ କେତେ ନିଜଆଃ ହୋରାତେ ବାରାନକିନ କେ ମିୟାଃ ହୋଡ଼ମୋ ବାଇକେତେ ପାରମେଶ୍ଵର ଲଅ ମେନେଶା କପେ।
\v 17 ଇନିଃ ହୁଜୁଃ କେଃ ଆପେକେ ଅକଏୟ ସାଙ୍ଗିନ ତାଇ କେନାକୋ ଆଡୋଃ ଇନକୁକେ ଅକଏ ନାଡ଼େଏ ତାଇନ କେନାକୋ ବାରାନକୋକେ ମେନେଶା ରାଃ ସୁସାମାଚାର ପ୍ରାଚାର କେଦାଏ।
\v 18 ଚିୟାଃଚି ଇନିଜାଃ ଲେକାତେ ଆଲାଙ୍ଗ ବାରଲ ଗାଃ ମିୟାଃ ଆମାଃ ରେ ଆପୁ ଗାଃ ଥେବାଃ ହୋବାୱଗା।
\v 19 ନେୟାମେନ୍ତେ ଆମ ନାଃ ବିଦେଶି ଆଡୋଃ ମୁଶାଫିରକା ତାଇନ ଜାନା ମେନଦୋ ପାବିତାରା ହୋଡ଼କୋଲଅ ମ ସ୍ୱାବେଶି ଆଡୋଃ ପାରମେଶ୍ଵର ଗାଃ ଘାରାନା ହୋବାଜାନକ।
\v 20 ଆଡୋଃ ପ୍ରେରିତ ଆଡୋଃ ଭାବିଶ୍ୟବାକ୍ତା କୋ ଅକନାଃ ରେ ରେନ ଦିରି ମାସୀହ ୟୀଶୁ ଆମାଃ ଗି ତାନିଃ ବାଇକାନାପେ।
\v 21 ଅକନାଃରେ ସବେନାଃ ବାଇକାନ ମିଃ ତେ ମେଶାକେତେ ପ୍ରାଭୁ ରେ ମିୟାଃ ପାବିତାରା ମାନ୍ଦିର ବାଇ ଇଦିଅଃ ୱା।
\v 22 ଅକନାଃରେ ଆମ ୟଆମ ରେନ ଲେକାତେ ପାରମେଶ୍ଵରଲଃତାଇନ ଲାଗିନ ମିଃ ତେ ବାଇଅଃ ତାନାଃ।
\c 3
\p
\v 1 ନେୟା ଲାଗିନ୍ତେ ଇଙ୍ଗ ପାଉଲୁଷ ଯେ ଏଟାଃଜାତି କୋ ଲାଗିନ ମାସୀହ ୟୀଶୁ ରେ ଥଲାକାନା
\v 2 ଆଗାର ଆପେ ପାରମେଶ୍ଵର ଏନ ଆନୁଗ୍ରାହା ରାଃ ସାଲାକାନ ସାମାଚାର କେ ଆୟୁମ କାଦାପେ ଅକନାଃ ଆପେଆ ଲାଗିନ୍ ଇଙ୍ଗକେ ଏମାକାନା।
\v 3 ଆର୍ଥାତ ନେୟା ଚି ଏନ ଭେଦ ଇଙ୍ଗାରେ ପ୍ରାକାଶ ରାଃ ହରାତେ ଉଦୁବ କାନା ଇଙ୍ଗ ଶିଦା ଶଟକାଟ ରେ ଇଙ୍ଗ ଅଲ ଛାବା କାଦାଇଙ୍ଗ୍।
\v 4 ଅକନାଃରେ ଆପେ ପାଡାଅ କେତେ ସାରି ଧାଡ଼ିୟାପେ ଇଙ୍ଗ୍ ମାସୀହ ଆଃ ଏନ ଭେଦ କତାଃ ସାନନ୍ତେ ସାରିତାନିଙ୍ଗ।
\v 5 ଅକନାଃ ଆଡୋଃ-ଆଡୋଃ ସାମାୟରେ ହୋଡ଼ ହନ ନେକା କା ଉଦୁବ ଲେନ୍ ତାଇନା, ଚି ଆତ୍ମା ରାଃ ହରାତେ ନାଆ ଇନକୁ କେ ପାବିତାର ପ୍ରେରିତ ହାର ନାବୀ କୋୱାଃ ରେ ଉଦୁବାକାନା।
\v 6 ଆର୍ଥାତ ନେୟା ଚି ମାସୀହ ୟୀଶୁ ରେ ସୁସାମାଚାର ରାଃ ହରାତେ ଏଟାଃଜାତି ହୋଡ଼ କୋ ମେଷଶା ଧାଡ଼ିୟାକ ହାର ମିୟାଃ ଗିହଡ଼ମୋ ରାଃ ଆଡୋଃ ପ୍ରାତିଜ୍ଞା ରାଃ ଭାଗୀଦାର ତାନ୍କ।
\v 7 ହାର ଇଙ୍ଗ ପାରମେଶ୍ଵର ରାଃ ଆନୁଗ୍ରାହା ରାଃ ଏନ ଦାନ ଲେକାତେ ଲେକା ଅକନାଃ ସାମାର୍ଥ ରାଃ କାମି ପ୍ରାଭାବ ରାଃ ଲେକାତେ ଇଙ୍ଗକେ ଏମାକାନା, ଏନ ସୁସାମାଚାର ରାଃ ସେୱାକ ବାଇଯାନିଙ୍ଗ୍।
\v 8 ଇଙ୍ଗରେ ଜେ ସବେନ ପାବିତାର ହଡ଼ କୋଏତେ ହୁଡିଙ୍ଗ ଏତେହୁଡିଙ୍ଗ ତାନିଙ୍ଗ ନେଆଃ ଆନୁଗ୍ରାହା ହୋବା କାନା ଚି ଇଙ୍ଗ ଏଟାଃଜାତି କୋକେ ମାସୀହ ଆଃ କାଛାବାଅଃ ଧାନ ରାଃ ସୁସାମାଚାର ପ୍ରାଚାର ଉଦୁବାକୋୱାଇଙ୍ଗ।
\v 9 ହାର ସବେନ କୋୱାଃ ରେ ନେ କାଜି ମାସସ୍କାଇ ଏନ ଭେଦ ରାଃ ପ୍ରାବନ୍ଦ ଚିନ୍ଆ ତାନାଃ ଅକନିଃ ସବେନ କୋୱାଃ ସିର୍ଜାଓ ନିଃ ପାରମେଶ୍ଵର ରେ ଶିଦା ଏତେ ଉକୁ ଲେନତାଇନ୍ନା
\v 10 ଚିୟାଃଚି ନାଆ କାଲିସିୟା ରାଆ ହରା, ପାରମେଶ୍ଵର ଗାଃଆ ଚିମିନ-ଚିମିନ ପ୍ରାକାର ରାଃ ଜ୍ଞାନ, ଇନିଜାଃ ପ୍ରାଧାନ ହାର ଆଧିକାରୀ କୋରେ ଅକନ କ ସିର୍ମାଦିଶୁମ ଦିଶୁମ୍ ରାଃ ଜାଗାରେ ମେନାକଆ ଉଦୁବଃ ଚା।
\v 11 ଏନ ସାନାତାନ ମାନସା ଲେକା, ଅକନାଃ ଇନିଃ ଆବୁୱାଃ ପ୍ରାଭୁୟୀଶୁ ମାସୀହ ରେ ରିକା ଲେଦ ତାଇନା।
\v 12 ଅକନାଃରେ ଆବୁକେ ଇନିଜାଃ ରେ ବିଶ୍ଵାସ ମାଣ୍ଡାୱକେତେ ସାହାସ ହାର ଭାରସାଲୋ ପାରମେଶ୍ଵରାଃ ନାଡ଼େଏଜ ହିଜୁରାଃ ଆଧିକାର ମେନାଃ।
\v 13 ଏନାଲାଗିନ ଇଙ୍ଗ ବିନ୍ତି ତାନିଙ୍ଗ ଚି ଅକ ଦୁକୁ ଆପେଆ ଲାଗିନ୍ତେ ଇଙ୍ଗ୍କେ ହୋବାୱ ତାନା, ହେନ୍ନା ରାଆ କାରାନ ତେ (ହାତାଶ) ନିରାଶଆଲୋମେ ଏଣ୍ଡେରେ ଆପେମାନ କୋୱାଃ ମାନାରାଙ୍ଗ୍ ତାନ୍ଆ।
\v 14 ଇଙ୍ଗ ନେଆଲାଗିନ୍ ହାନ ଆପୁ ତାଆ ଇକ୍ ଡୁମ୍ କେଦ ବିନ୍ନ୍ତିତାନିଙ୍ଗ୍
\v 15 ଆକୋନିଜାଆଃ ତେ ସିର୍ମାଦିଶୁମ ହାର ଅତେ ରେ, ସବେନ ପୁରୁଖା ରେନ ହୋଡ଼ କୋୱାଃ ନୁତୁମ୍ ମାଣ୍ଡାୱ ତାନାଃ।
\v 16 ଚି ଇନିଃ ଆଜ୍ଆଃ ମାନାରାଙ୍ଗ ରାଃ ଧାନ୍ ରାଆ ଲେକାତେ ଆମ କେ ନେୟା ଦାନ୍ ଏମେକାଏ, ଚି ଆମ ଇନିଜାଃ ଆତ୍ମା ତେ ଆଜ୍ଆ ଭିତାର ହୋଡ଼ମୋ ଭିତାର ରାଃ ସାମାର୍ଥ ନାମ କେତେ ବଲବନ୍ତ ହୋବା ଇଦିଓଅପେ
\v 17 ହାର ବିଶ୍ଵାସ ରାଃ ହୋରାତେ ମାସୀହ ଆମାଃ ହୃଦାୟ ରେ ଦୁବ କେନ୍ଅଚା ଚି ଆମ ଦୁଲାଡ଼ ରେ ରେହେଡ଼ ଶାବ କେତେ ହାର ନାହି ଏମ କେତେ।
\v 18 ସୋବେନ ପାବିତାର ହୋଡ଼ୋ କ ଲଅ ଭାଲିଭାନ୍ତି ବୁଝାଓଲାଗିନ୍ତେ ଶାକ୍ତି ନାମେମ୍ ଇନିଜାଃ ଚୌଡ଼ାଇ, ହାର ଜିଲିଙ୍ଗ୍ ହାର ସାଲାଙ୍ଗି, ହାର ଗାହାରାଇ ଚିମିନ ତାନ୍ଆଃ।
\v 19 ହାର ମାସୀହ ରାଃ ହେନ୍ ଦୁଲାଡ଼ କେ ସାରିଲେପେ ଅକନାଃ ଚି ବାହାରି ଆମ ପାରମେଶ୍ଵର ରାଃ ସବେନ ଭାରପୁରତେ ଫେରେଦ୍ ଇଦିଅଃ ପେ।
\v 20 ନାଆ ଅକନଆଃ ନେକା ପେଡ଼େଜାନ ତାନ୍ଆଃ, ଚି ଆବୁୱାଃ ବିନ୍ନତି ହାର ବୁଝାଓତେ ଚିମିନ ଥିମ୍ବା କାମି ରିକା ଧାଡ଼ିୟାଏ, ଏନ ପେଡ଼େଜାନ ରାଃ ଲେକାତେ ଅକନାଃ ଚି ଆବୁଃରେ କାମି ତାନାୟ,
\v 21 କାଲିସିୟା ରେ ହାର, ମାସୀହ ୟୀଶୁରେ, ଆଜ୍ ଆଃ ମାନାରାଙ୍ଗ୍ ପୀଡ଼ିହି ତେ ପୀଡ଼ିହି ଶାନ୍ତେ ୟୁଗାନୁୟୁଗ ହୋବା ଇଦିଓଅକା। ଆମିନ।
\c 4
\p
\v 1 ଏନାମେନ୍ତେ ଇଙ୍ଗ ପ୍ରାଭୁରେ ଥଲ ମେନାଇଙ୍ଗା ଆମେତେ ବିନ୍ତି ତାନାଇଙ୍ଗ ଚି ଅକନ କେନେଡାତେ କେଡା କାନ ତାଇନାମ ଇନିଜାଃ ଯୋଗ୍ୟା ସେ ସେନମେ।
\v 2 ଆର୍ଥତା ସବେନ ଦୀନତା ହାର ନାରାମ ଲୋ ଆଡୋଃ ଧିରାଜ ଶାବ କେତେ ଦୁଲାଡ଼ତେ ମିୟାଃଏଟାଃ ନିଃଲେ ସାହାତିଙ୍ଗି କେନୋଃ ପେ।
\v 3 ଆଡୋଃ ମେସାନରାଃ ଥନଲରେ ଆତ୍ମାରା ଏକତା ମାଣ୍ଡାଅରା ୟତ୍ନ ନେପେ।
\v 4 ମିୟାଃ ଗି ହୋଡ଼ମୋ ତାନା ଆଡୋଃ ମିୟାଃଗି ଆତ୍ମା ଚିଲକା ଆପେକେ ଅକନାଃ କେଡା ଜାନ ତାଇକେନାଃ ଆବୁୱାଃ କେଡାରେ ମିୟାଃ ଆଶ୍ରା ମେନା।
\v 5 ମିୟାଃ ପ୍ରାଭୁ ମେନାଜା ମିୟାଃଗି ବିଶ୍ଵାସ ମିୟାଃଗି ବାପ୍ତିସ୍ମା।
\v 6 ଆଡୋଃ ସବେନ କୋଅ। ମିୟାଃଗି ପାରମେଶ୍ଵର ଆଡୋଃ ଆପୁ ତାନି ଅକନିଃ ସବେନ କୋଆ ଆଡୋଃ ସବେମ କୋୱାଃ ଥାଲାରେ ଆଡୋଃ ସବେନ କରେ ମେନାଜା।
\v 7 ମେନଦୋ ଆବୁ କୋଏତେ ସବେନ ମିହୁଡ଼ କୋ ମାସୀହ ଗାଃ ପାରିଣାମ ରାଃ ଲେକାତେ ଆନୁଗ୍ରାହା ନାମା କାନା।
\v 8 ନେଆମେନ୍ତେ ଇନିଃ କାଜିଆଏ, ଇନିଃ ସିର୍ମାଦିଶୁମ ରେ ରାକାବ ଜାନାଏ, ହାର ବାନ୍ଧିୟା କାନ କୋକେ ଥଲ ଇଦିକେଦ କୋୱାଏ ଆଡୋଃ ହୋଡ଼ କୋକେ ଦାନ ଏମାଃ କୋୱାଏ।
\v 9 ଇନିଃ କେ ରାକାବିତେ ଆଡୋଃ ଚୀନାଆ ନାମ ତାନା ଏସ୍କାର ନେୟାଚି ଇନିହ ଅତେରାଃ ଲାଥାର ଜାଗାରେ ଆଡ଼ଗୁ ଗି ଜାନା।
\v 10 ହାର ଅକଏ ଆଡ଼ଗୁ ଜାନ ନିଇ ଇନିଗି ତାନି ଅକଏ ଚିମିନ ରିମିଲଦିଶୁମ ଏତେ ଚେତାନ ରାକାବ ଗି ଜାନା ଚି ସବେନ। ପାରିପୂର୍ଣ ପେ।
\v 11 ଇନିଜ ଚିମିନ କୋକେ ପ୍ରେରିତ ନିଯୁକ୍ତ କେତେ ଆଡୋଃ ଚିମିନ କୋକେ ନାବ୍ୟ ନିଯୁକ୍ତ କେଦ କୋୱାଃ ଆଡୋଃ ଚିମିନ କୋକେ ସୁସାମାଚାର ଉଦୁବ ନିକୁ ନିଯୁକ୍ତ କେତେ ଆଡୋଃ ଆଧା କୋକେ ହରନିଃ ଆଡୋଃ ଉପଦେଶାକ ନିଯକ୍ତ କେତେ ଏମାଃ କୋୱାଏ।
\v 12 ତେ ଚି ପାବିତାର ହଡ଼କୋ ସିଦ କେ ନୋ ଚା ଆଡୋଃ ସେୱାରାଃ କାମି ରିକାଏମ ଆଡୋଃ ମାସୀହ ଗାଃ ହଡ଼ମୋ ବାଢ଼ାଅ।
\v 13 ଚିମ୍ତାଙ୍ଗ ସାନ ଆବୁ ସେବେନ କୋ ସବେନ ବିଶ୍ଵାସ ଆଡୋଃ ପାରମେଶ୍ଵର ରାଃ ହୋନ ନେଲ ଉରୁମ ରେ ମିୟାଃ କାବୁ ବାଇନୋଗା, ଆଡୋଃ ମିୟାଃସିଦ୍ଧି ହଡ଼ କାବୁ ବାଇ କେନୋଗା ଆଡୋଃ ମାସୀହ ଗାଃ ସବେନ ସେଣାରେ କାବୁ ହାରା ଇଦୀୟ ଗା।
\v 14 ଏନାତେ ଆବୁ ଆୟୁର ତେ ହନ କାବୁ ତାଇନା ଅକନାଃ ହଡ଼ କୋଆ ଠକ ବିଧ୍ୟା ଆଡୋଃ ଚାକ କେତେ ଇନିଜାଃ ଭାରମାରା ଯୁକ୍ତି କୋକେ ଆଡୋଃ ଉପଦେଶ ରାଃ ସବେନ ମିୟାଃତେ ଓଟାଙ୍ଗଓଗା ଆଡୋଃ ନେତେ ଏନ୍ତେ ଇଦି ବାଲାୟାବୁ।
\v 15 ମେନଦୋ ଦୁଲାଡ଼ ତେ ସାର୍ତି ରେ ସେସେନ ତାଇନ ଲୋଃ, ସବେନ କାଜିରେ ଏନାରେ ଅକନାଃ ଭଅ ତାନିଃ ଆର୍ଥାତ ମାସୀହ ରେ ହାରା ଇଦି ଅପେ।
\v 16 ଅକନାଃ କେ ସବେନ ହଡ଼ମୋ ସବେନ ମିୟାଃ ଯୋଡାୱ ତେ ଦେଙ୍ଗାକେ ମିୟାଃ ରେ ମେନସା କେତେ, ଆଡୋଃ ମିୟାଃ ରେ ଗୁଟଟୁ କେତେ ଏନ ପ୍ରାଭାବ ରାଃ ଲେକା ଅକନାଃ ସବେନ ମିୟାଃ ହୋଡ଼ମୋ ରାଃ ଠିକ-ଠିକ କାମିରା ହରାତେ ଏନାରେ ହବାୱା, ଆପାନାଃ-ଆପାନାଃକେ ବାଢ଼ାଅ ବୁଆଏ ଚି ଇନିଃ ଦୁଲାଡ଼ରେ ହାରା ଇଦି ଅଃ କାଏ।
\v 17 ଏନାମେନ୍ତେ ଇଙ୍ଗ ନେୟା କାଜିତାନ ଆଡୋଃ ପ୍ରାଭୁରେ ଆଗ୍ରହ ମେ ତାନିଙ୍ଗ ଚି ଚିଲକା ଏଟାଃଜାତି ହଡ଼କୋ ଆକଆ ମନାରାଃ ଆନାର୍ଥ ରୀତିରେ କୋ ସେସେନା ଆମ ନାଆଏତେ ଆଡୋଃ ନେ କା ଆଲୋମ ସେସେନା
\v 18 ଚିୟାଃଚି ଇନକୁୱାଃ ବୁଦ୍ଧି ନୁବାଅ। ଜାନା ଆଡୋଃ ଇନକୁୱାଃ ଆନାଚୁ କା ମାନାତିଙ୍ଗ ଚାଲତେ ଇନକୁରେ ଆଡୋଃ ଇନକୁୱାଃ ମୋନ ରାଃ ଢିଟ ଚାଲତେ ଇନକୁ ପାରମେଶ୍ଵର ରାଃ ଜୀଦାନ ଏତେ ଏସ୍କାର କାନାକ।
\v 19 ଇନିକୁ ଆଦ ଜାନତେ ଲୁଚାପାନ ରେ କୋ ଲାଗାଅ ଜାନା ଚି ସବେନ ଲେକାନ ଶିତୁଙ୍ଗରେ କାମି ଲାଲସାତେ ରିକା କାନତେ ପେ।
\v 20 ଆଡୋଃ ଆପେ ମାସୀହ ଗାଃ ନେଲେକାନ ଶିକ୍ଷା କାପେ ନାମ କାଦା।
\v 21 ମେନଦୋ ଆପେ ସାର୍ତିଗୀ ଇନିଃ ଜଗି ଆୟୁମ କେଦା ଆଡୋଃ ଚିଲକା ୟୀଶୁରେ ସାର୍ତି ମେନା ଏନାରେଗି ଶିକ୍ଷାଅ ଜାନାପେ।
\v 22 ଚି ଆପେ ତାୟମରେ ଚାଲ ଚାଲାନ କରେ ମାରି ହଡ଼ ହଡ଼ୋ କୋକେ ଅକନାଃ ଭାରମାୱ ତେଆ ଆଭିଲାସା କୋଆ ଲେକାତେ ଭ୍ରାଷ୍ଟ ଇଦୀୟୱା ଏନାକେ ଆଡଗୁ ତାପେ।
\v 23 ଆଡୋଃ ଆପେଆ ମାନରାଃ ଆତ୍ମିକ ସ୍ଵଭାବରେ ନାୱା ବାଇ ଇଦିନ ପେ।
\v 24 ଆଡୋଃ ନାୱା ହଡ଼ ହନ ତେୟାତେ ତୁଶିଙ୍ଗ ଏନପେ, ଅକନାଃ ପାରମେଶ୍ଵର ଲେକାତେ ସାର୍ତିରା ଧାର୍ମିକତା ଆଡୋଃ ପାବିତାରରେ ଶିରଜାଅ କାନାପେ।
\v 25 ନେୟାମେନ୍ତେ ଝୁଟ କାଜି ବାଗିକେତେ ସବେନ ମିହୁଡ଼ କେ ଆପାନ ନାଡ଼େଏଜରେ ନ କୋ କେ ସାର୍ତି କାଜିପେ ଚିୟାଃଚି ଆବୁ ଆପାସରେ ମିୟାଃଏଟାଃ ନିଜା ଆଙ୍ଗ ତାନବୁ।
\v 26 ଖିସ ଦ ଖିସୋପେ ମେନଦୋ ଆଲୋପେ ପାପେୟା ସିଙ୍ଗି ଡୁବୁ ଜୋ ସାନ ଆପେଆ ଖିସ ଆଲୋ ତାଇନ ଚା।
\v 27 ଆଡୋଃ ଶାଏତାନ କେ ସାମାୟ ଆଲୋମ ଏମାଇୟା।
\v 28 ଚରାହା ଆଲୋପେ ଚରାହାୟା ମେନଦୋ ବୁଗିନ କାମିରେ କରେ ଆପେୟାଃ ତିଈରେ ମେହେନା ତେପେ ଏନାମେନ୍ତେ ଚି ଅକଏ କେ ପ୍ରାୟାଜାନ ହବାୱା ଇନିଃକେ ଏମେ ଲାଗିନ ଇନିଃ ତାଃ ରେ ଜାନା ତାଇନ ଚା।
\v 29 ଅକନ ଜାହାନ ସିତରୁ କାଜି ଆମାଃ ମଚାଏତେ ଆଲୋ ଅଡୋଙ୍ଗ ଚା ମେନଦୋ ଜାରୁରାତରା ଲେକାତେ ଏନାଗି ଅଡୋଙ୍ଗ ଚା ମେନଦୋ ଏନାତେ ଆୟୁମ କୋଆରେ ଆନୁଗ୍ରା ହବାଅଚା
\v 30 ପାରମେଶ୍ଵର ପାବିତାର ଆତ୍ମାକେ ଆଲୋପେ ଦୁକୁୟା ଅକନାଃରେ ଆପେତାରେ ଛୁଟକାରା ରାଃ ଦିନ ଲାଗିନ ଛାପ ଏମାକାନା।
\v 31 ସବେନ ଲେକାନ ରାଃ ଦୁକୁକାଜି ଆଡୋଃ ଭାଡ଼କାୱ ଆଡୋଃ ଖିସ ଆଡୋଃ ଝାଗଡ଼ା ଆଡୋଃ ନିନ୍ଦା ସବେନ ଖାରାପ କାମି ଲୋଃ ସାଙ୍ଗିନ ତାପେ।
\v 32 ମିୟାଃଏଟାଃ ନଈ ଲୋ ଦାୟାଲୁ ଆଡୋଃ କାରୁଣାମୟ ହବାଆପେ ଆଡୋଃ ଚିଲକା ପାରମେଶ୍ଵର ଦୋ ମାସୀହ ରେ ଆପେୟାଃ ଆପରାଧ କେ ଛାମା କେଦା ଏନଲେକାଗି ଆପେୟଗି ମିହଡ଼ ଏଟାଃ ନିଜାଃ ଆପରାଧ କେ ଛାମାଏ ପେ।
\c 5
\p
\v 1 ନେୟାମେନ୍ତେ ଦୁଲାଡ଼ ହୋନକୱାଃ ମିୟାଃ ପାରମେଶ୍ଵର କେ ଅତଙ୍ଗଏପେ।
\v 2 ଆଡୋଃ ଦୁଲାଡ଼ ରେ ସେନେପେ ଚିଲକା ମାସୀହଗି ଆମେତେ ଦୁଲାଡ଼ କେଦାଏ ଆଡୋଃ ଆବୁୱାଃ ଲୋଅ ଆଏଃ ଆଏଃକେ (ସୁଖ ଦାୟାକ ସୁଗାନ୍ଧ୍) ଲାଇ ପାରମେଶ୍ଵରାଃ ଆୟୁର ରେ ନାପାମ କେତେ ବାଲିଦାନ ଏମ ତାଦାୟ।
\v 3 ଜେଲେକା ପାବିତାର ହୋଡ଼ କୋୱାଃ ଲାଗିନ ବୁଗିନାଃ ତାନାଃ, ଏନଲେକାଗି ଆପେରେ ବ୍ୟାଭିଚାର, ଆଡୋଃ ଜାଲେକାନ ରାଃ ଆଶୁଦ୍ଧ କାମି, ହାର ଲାଲାଚ ରାଃ କାଜିକୋ କା ହୋବାଅଃ ଚା।
\v 4 ଆଡୋଃ ନା ଗିୟୁଗୋଃ, ନା କାସେଣାନ ରାଃ ବାକାଣ କେଦାଏ, ନା ଫାସିହାର କେଦାଏ ଚିୟାଃଚି ନେ ବାକାଣକୋ ସୋଭା କା ନେଲୋଗା, ମେନଦୋ ଧାନ୍ୟାବାଦ ଗି ଆୟୁମଃ କା।
\v 5 ଚିୟାଃଚି ଆମ ନେୟା ସାରିୟାପେ ଚି ଚିଲକା ବ୍ୟାଭିଚାର ଆଶୁଦ୍ଧ ହଡ଼ୋ ଆଡୋଃ ଲୋଭି ହଡ଼ୋ କୋୱାଃ ଅକନାଃ ମୁର୍ତ୍ତି ପୂଜାକୋଆ ବାରା ବାର ତାନାଃ ମାସୀହ ଆଡୋଃ ପାରମେଶ୍ଵର ରାଃ ରାଇଜ ରେ ମେଶାନ ବାନଅ।
\v 6 ଅକଏ ଆପେକେ ବେକାର ବାକାଣରେ ଧୋକା ଆଲଚା ଏମ ଚିନାଁଚି ନେ କାମିୟାଃ କାରାନ ପାରମେଶ୍ଵରାଃ ଖିସ ଆନାଚୁ କାକୋ ମାନାତିଙ୍ଗ କୋଆରେ (ଭାଡକାଅ)।
\v 7 ନେୟାମେନ୍ତେ ଆକ ଇନକୁୱାଃ ଭାଗିଦାର ଆଲମାଃ।
\v 8 ଚିନାଁଚି ଆମ ଦୋ ପେହେଲା ଆନ୍ଧା ତାଇ କେନାମ ମେନଦୋ ନିମ୍ତାମ ପ୍ରାଭୁରେ ମାସ୍କାଲ ତାନ ମେ ମାସ୍କାଲରେନ ହନଲେକା ଚାଲାଅନ ପେ।
\v 9 ଚିୟାଃଚି ମାସ୍କାଲ ରାଃ ଫାଲ ସବେନ ଲେକାନ ରାଃ ହାଲାଲ ଆଢ ଧାର୍ମିକ ଆଡୋଃ ସାର୍ତି ତାନାଃ।
\v 10 ଆଡୋଃ ନେୟା ସାରିନମେ ଚି ପାଭୁ ଚିନାଃ ଚାହାୱ ତାନୟ।
\v 11 ନୁବାଃ ରେନ ବେକାର କାମିରେ ଆଲପେଭାଗିନ ପେ ମେନଦୋ ସବେନ ଦୁକୁ ଉଦୁବ ତାପେ।
\v 12 ଚିୟାଃଚି ଇନକୁୱାଃ ଦୁକୁକାନ କାମିରାଃ ଚାର୍ଚାୟ ଗିୟୁଃ ରାଃ ବାକାଣ ତାନାଃ।
\v 13 ଚିମିନ କାମିରେ ଉଦୁବ ଏମ ଆ ଇନିଃ ସବେନ ମାସ୍କାଲ ରେ ନେଲଃ ୱାକ ଚିନାଁଚି ଅକଏ ସବେନାଃରେ ନେଲଅଃ ଏନା ମାସ୍କାଲ ତାନାଃ।
\v 14 ନେନ କାରାନ ଇନିଃ କାଜି ତାନାଏ ହେ ଗିତିଃ ବାଲାକୋ ଏୟୋନ ପେ ଆଡୋଃ ଗୋଜାକାନ କେଏତେ ବିରିଃ ପେ ଦୋ ମାସୀହୟାଃ ମାସ୍କାଲ ଚାମକାଅଃ ଆ।
\v 15 ନେୟାମେନ୍ତେ ଧ୍ୟାନ ତେ ନେଲିପେ, ଚି ଚିଲିକା ଚାଲ ଚାଲାନ ରେ ସେନତାନାପେ; ନିର୍ବୁଦ୍ଧି କୋୱାଃ ଲେକା କାହା ମେନଦୋ ବୁଦ୍ଧିମାନ ହଡ଼ୋ ଲେକା ଗି ଚାଲାନ ପେ।
\v 16 ସାମାୟକେ ଗନଆନ ଆଟକାର ଏପେ, ଚିୟାଃଚି ଦିନ ଖାରାପ ତାନାଃ।
\v 17 ନେନ କାରାନ କା ଶେଶାନ ଲେକା ଆଲପେୟା ହାର ଧ୍ୟାନ ତେ ବୁଝାଅନ ପେ ଚି ପପ୍ରାଭୁ ଆବୁକେ ସାନାନ କାଦାୟ।
\v 18 ନାଡ଼େଏ ଆଖ୍ରୀ ରେ ମାତ ଆଡ ଆଲୋପେ ବାଏନ ପେ ଚିୟାଃଚି ନେୟାତେ ଝାଗ୍ଡ଼ା ହୋବାଅଃ ଆଏ ମେନଦୋ ଆସାଏତେ ସବେନ ଇମ୍ତାଙ୍ଗ ଫେରେଃ ତାଇନମେଁ।
\v 19 ଆଡୋଃ ଆବୁୱାଃରେ ଭାଜାନ ଏପେ ହାର ଆତ୍ମିକ ଦୁରାଙ୍ଗଗେ ପେ ଦୁରାଙ୍ଗଗେପେ ଆଡୋଃ ପ୍ରାଭୁ ଆବୁୱାଃ ମୋନ ରେ ପ୍ରାଭୁ ଆଃ ନାଡ଼େଏ ରେ ଆଡୋଃ କିର୍ତ୍ତାନ ଏପେ।
\v 20 ଆଡୋଃ ସବେନ ଇମ୍ତାଙ୍ଗ ସବେନ ବାକାଣ ଲାଇ ଅବୁଆଃ ପ୍ରାଭୁ ୟୀଶୁ ମାସୀହ ନୁତୁମ ରେ ପାରମେଶ୍ଵର ଆପୁ ରାଃ ଧାନ୍ୟାବାଦ ରିକାକାତେ ପେ।
\v 21 ମାସୀହ ହରାଏତେ ମିୟାଃଏଟାଃ ନିଜାଃ ଆଧିନ ରେ ତାଇନ ପେ।
\v 22 ହେ ପାତ୍ନୀ (କୁଡ଼ି) କୋ ଆପନାଃ-ଆପନାଃ ପାତୀ (କଡ଼ା) ରାଃ ଆଧିନ ରେ ତାଇନପେ ଜେଲେକା ପ୍ରାଭୁ ରାଃ।
\v 23 ଚିୟାଃଚି କଡ଼ା କୁଡିୟା ବଅଃ ତାନିଃ ଚିଲିକା ଚି ମାସୀହ ଗି କାଲିସିୟାରେନ ବଅଃ ତାନିଃଆଡୋଃ ଇନିଃଗି କାଲିସିୟା ରେନ ବାଞ୍ଚାଅ ନିଇ।
\v 24 ଏନ କାଗି କାଲିସିୟା ମାସୀହରେ ଆଧିନ ମେନିଜା ଏନ ଲେକା ଗି ଆଣଦି କାନ କୁଡିୟ ହାର ବାକାଣ ରେ ଆପାନ ଆପାନାଃ ଆଧିନ ରେ ତାଇନପେ।
\v 25 ହେ ପାତୀ (କଡ଼ା) କୋ ଆପନାଃ-ଆପନାଃ ପାତ୍ନୀ (କୁଡ଼ି) କେ ଦୁଲାଡ଼ରେ ମାଣ୍ତାଏପେ, ଚିଲିକା ମାସୀହ ୟଗି କାଲିସିୟା କେ ଦୁଲାଡ଼ କେତେ ଆଏଃ ଆଏଃକେ ଇନିଜାଃ ଲାଗିନ ଏମ ତାଦାଏ।
\v 26 ଚି ଇନିଃ କେ ବାଚାୱନ ରାଃ ହରା ତେ ଦାଆରେ ଗିତିଃ କେତେ ସୁଦ୍ଧ କେତେ ମାଡରତାର ପାଇ ପେ।
\v 27 ଆଡୋଃ ଇନିଃ କେ ମିୟାଃ ଏନଲେକା ମାସ୍କାଲାନ କାଲିସିୟା ବାଇକେତେ ଆପେୟାଃ ନାଡ଼େଏ ରେ ତିଙ୍ଗୁଇପେ, ଏଣ୍ତେ ରେ ନା ଦାଗ ନା ଗସକାନ ନା ଜେତାନ ବାସ୍ତୁ ତାଇନଅଃ, ମେନଦୋ ପାବିତାର ଆଡୋଃ ବେଗାର ଦୋଷ ତାନିଃ।
\v 28 ନେନ ଲେକାନ ଠୌକା ମେନାଃ ଚି କଡ଼ା ଆପାନାଃ-ଆପାନାଃ କୁଡୀ କେ ଆପାନ ହଡ଼ମୋରାଃ ସାମାନ ଦୁଲାଡ଼ ମାଣ୍ତାଏପେ। ଅକଏ ଆପାନ କୁଡ଼ି କେ ଦୁଲାଡ଼ ମାଣ୍ତାଅ ତାନାଏ ଇନିଃ ଆଜାଃ ଆଜାଃରେ ଦୁଲାଡ଼ ମାଣ୍ତାଅ ଆଏ।
\v 29 ଚିୟାଃଚି ଅକୟଗି ଚୁଇଲାଅ ଆଜାଃ ହଡ଼ମୋରେ ଖିସ କାଏ ମାଣ୍ତାଅ ମେନଦୋ ଇନିଜାଃ ଆସୁଲ ହାରାୟାଏ। ଏନଲେକା ମାସୀହୟ କାଲିସିୟା କୋୱାଃ ଲଅଃ ରିକାୟାଏ।
\v 30 ନେୟାମେନ୍ତେଚି ଆବୁ ଇନିଜଃ ହଡ଼ମୋରାଃ ଆଙ୍ଗ ତାନାଃ।
\v 31 ନେ କାରାନ ଆଡୋଃ ଆଜାଃ ଏଙ୍ଗା ଆପୁ କେ ବାଗେକେତେ ଆଜାଃ କୁଡ଼ି ଲଅ ମିଲାଅ ତେଇନାକିନ ଆଡୋଃ ଗି ବାରାନ କିଲି ମିୟାଃ ମାନ ହବାଅଃ ଆକିନ।
\v 32 ନେଆୟ ଦୋ ମାରାଙ୍ଗ ତାନି ଦୋ ଇଙ୍ଗ ନେତାଃ ରେ ମାସୀହ ଆଡୋଃ କାଲିସିୟା ରାଃ ବିଷାୟ ରେ କାଜିତାନିଙ୍ଗ।
\v 33 ଏଣ୍ଡେ ୟ ଆପେୟାଃରେ ହାର ମିହୁଡ଼ ଆଜାଃ କୁଡିତେ ଆପାନ ସମାନ ଦୁଲାଡ଼ ମାଣ୍ତାୟପେ ଆଡୋଃ କୁଡିୟ ଆଜାଃ କଡ଼ାଗାଃ ବର ମାଣ୍ତାୱେ ଚା।
\c 6
\p
\v 1 ହେ ହନକୋ, ପ୍ରାଭୁରେ ଆପାନ ଏଙ୍ଗା ଆପୁ ଗାଃ ଆନାଚୁ ମାନାତିଙ୍ଗ ପେ, ଚିୟାଃଚି ନେୟା ବୁଗିନ ତାନାଃ।
\v 2 ଆପନାଃ ଏଙ୍ଗା ଆଡୋଃ ଆପୁକେ ଦୁଲାଡ଼ କୋପେ ନେୟା ସିଦା ଆନାଚୁ ଆଡୋଃ ଇନିଃ ଲଅ ପ୍ରାତିଜ୍ଞାୟ ମେନା।
\v 3 ଆମାଃ ବେଶ ହୋବାଅଃ ଆ ଆଡୋଃ ଆମ ଅତେରେ ଥିମ୍ବା ଦି ଜିନିଃ ତାଇନାମ।
\v 4 ଏଙ୍ଗା ଆପୁ କୋ ଆପାନାଃ ହନ କୋକେ ଆଲୋପେ ଖିସ ରିକାକୋୱା ମେନଦୋ ପ୍ରାଭୁ ଆଃ ସେଣା ଆଡୋଃ ଚେତାୱାନି ଏମ ତାନଲଅ ଇନକୁ କେ ଆସୁଲ କପେ।
\v 5 ଦାସିକୋ ଅକନ ନେ ଅତେଦିଶୁମ ରେ ଆପେୟାଃ ମାଲିକ ମେନିଜାଃ ଆପାନ ମାନ କେ ସିଦା ମାନତେ ବରଏତେ ଆଡୋଃ କାପାଅନ କେତେ ଏନ ଲେକା ମାସୀହ ଏନଲେକାଗି ଇନିଜାଃ ଆନାଚୁ ମାନାତିଙ୍ଗ ପେ।
\v 6 ଆଡୋଃ ହୋଡ଼କୋଆ ସୁକୁ ରିକା ଲାଗିନ ଦେଖାଅ ଲେକା ସେୱା ଆଲୋପେ ରିକାୟା, ମେନଦୋ ମାସୀହ ଗାଃ ଦାସିକୋୱାଃ ଲେକା ମାନ ରେ ପାରମେଶ୍ଵର ଗାଃ ସାନାଙ୍ଗ ଲେକା ସେନେପେ।
\v 7 ନେ ସେୱାକେ ହଡ଼ କୋୱା ନାହାଲା ମେନଦୋ ପ୍ରାଭୁ ଆଃ ସାରିକେତେ ସାର୍ତି ମାନ ତେ ରିକାଏ ପେ।
\v 8 ଆମ ସାରିୟାମ ଚି ଅକଏ ଜାଲେକା ସାନାଙ୍ଗ କାମିୟାଏ ଦାସିହାର ଚାଷି ପ୍ରାଭୁଏତେ ଏନଲେକାଗି ନାମେୟାଏ
\v 9 ମାଲିକ ଆମାଃ ଗି ଏଗେର ଏମ ତେଆ ବାଗେକେତେ ଇନକୁ ଲଅ ଏନଲେକାଗି ବ୍ୟାବାହାରେମ ଚିୟାଃଚି ଆମ ସାରିଆମ ଚି ଇନିଜାଃ ଆଡୋଃ ଆପେୟାଃ ବାରାନ କିନାଃ ମାଲିକ ସିର୍ମାଦିଶୁମ ରେ ମେନିଜା ଆଡୋଃ ଇନିଃ ଅକେୟାଃ ମେନ ସୁଆଗ କାଏ ନେଲେୟା।
\v 10 ମେନ୍ତେ ପ୍ରାଭୁରେ ଆଡୋଃ ଇନିଜାଃ ପେଡ଼େଏ ରେ ପେଡ଼େଜାନ ବାଇଏନପେ।
\v 11 ପାରମେଶ୍ଵର ରାଃ ସବେନ ହାଥିୟାର ଲଅ କେପେଆଁ ଶାୟତାନ ରାଃ ବେଦା କାମିରା ନାଡ଼େଏ ତିଙ୍ଗୁ ଧାଡ଼ି ଆମ।
\v 12 ଆବୁୱାଃ ନେ ମଲଲ ଯୁଦ୍ଧ ମାୟୋମ ଆଡୋଃ ମାସ ତେଦ କାହା ମେନଦୋ ପ୍ରାଧାନ କେତେ ଆଡୋଃ ଆଧିକାର କୋଏତେ ଆଡୋଃ ନେ ଅତେଦିଶୁମ ରାଃ ନୁବାଃ ରେନ ହାକିମ କୋଏତେ ଆଡୋଃ ଏନ ଦୁଷ୍ଟ ରେନ ଆତ୍ମିକ ସେନାକୋଲଃ ମେନାଃ ଅକନ ସିର୍ମାଦିଶୁମ ରେ ମେନାକଆ।
\v 13 ପାରମେଶ୍ଵର ରାଃ ସବେନ ହାଥିୟାର ଥଲ କେପେ ଚି ଆମ ଖାରାପ ଦିନରାଃ ନାଡ଼େଏ ଧାଡ଼ିୟାମ ଆଡୋଃ ସବେନ ପୁରା କେତେ ସାଲ ସାନ୍ତ ତାଇନ ଧାଡ଼ିୟାମ
\v 14 ସାର୍ତିରେ ଆପାନ ମାୟାଙ୍ଗ ସାଃବ କେତେ ଆଡୋଃ ଧାର୍ମିକରାଃ ମେଡେଃ ଝୁଲା ତୁସିଙ୍ଗ କେମ।
\v 15 ପାପରେ ସେସାକେତେ ସୁସାମାଚାର ଗାଃ ତେରାରେନ ଜୁତା ତୁସିଙ୍ଗ କେମ
\v 16 ହାର ଏନ ସବେନ କୋୱାଃ ବିଶ୍ୱାସ ରାଃ ଢାଲ ଇଦିକେତେ ସାପାଡ଼ାଅ ତାଇନଃ ପେ ଏଣ୍ତେ ରେ ଆପେ ଏନ ଦୁଷ୍ଟ ରାଃ ସବେନ ଜୁଲୋଃତାନ ତୀର କୋକେ ଇଣିଇ ଧାଡ଼ିୟାପେ।
\v 17 ଉଦ୍ଧାର ରାଃ ଟୋପି ଆଡୋଃ ଆତ୍ମାରାଃ ତାଲୱାର ଅକନାଃ ପାରମେଶ୍ଵର ରା ବାଚାନ କେ ଇଦିଲେମ।
\v 18 ସାମାୟ ଆଡୋଃ ହାର ପ୍ରାକାରରାଃ ଆତ୍ମାରେ ପ୍ରାର୍ଥନା ଆଡୋଃ ବିନ୍ତି ଏପେ ଆଡୋଃ ନେୟାମେନ୍ତେ ଚେତାଅ କାନ ତାଇନପେ ଚି ସବେନ ପାବିତାର ହଡ଼ୋ କୋୱାଃ ଲାଇ ଲାଗାତାର ବିନ୍ତି ଏପେ।
\v 19 ଇଙ୍ଗଆଃ ଲାଇ ୟଗି ଇଙ୍ଗକେ କାଜି ଲାଇନ ସାମାୟ ଏନଲେକା ପେଡ଼େଜାନ ବାଚାନ ଏମୋଃକା ଚି ସାହାସ ଲଅଃ ସୁସାମାଚାର ରାହ ଭେଦ ଉଦୁବ ଧାଡ଼ି ଇଙ୍ଗ,
\v 20 ଇଙ୍ଗ ସିକିଡି ତେ ଥଲାକାନ (ରାଜଦୁତ୍) ଆଡୋଃ ନେୟା ୟ ଚି ଇଙ୍ଗ ଇନିଜାଃ ବିଷାୟ ରେ ଇଙ୍ଗ ଚିଲିକା ସାନାଙ୍ଗ ସାହାସ କେତେ କାଜିୟାଇଙ୍ଗ।
\v 21 ତୁଖିକୁସ ଅକୟ ଦୁଲାଡ଼ ହାଗା ଆଡୋଃ ପ୍ରାଭୁରେ ବିଶ୍ୱାସ ହଡ଼ୋ ସେୱାକ ତାନିଃ, ଆମକେ ସବେନ ବାକାଣ ଉଦୁବ ମେୟାଏ ଚି ଆମ ହଁ ଇଙ୍ଗଆଃ ଦାସା ସାରିମେ ଚି ଚିଲିକା ତାଇନ ତାଇନିଙ୍ଗ।
\v 22 ଇନିଃକେ ଇଙ୍ଗ ଆପେୟାଃ ନାଡ଼େଏ ନେୟାମେନ୍ତେ କୁଲକାଦିଙ୍ଗ, ଚି ଆପେ ଆଲେୟାଃ ଦାଶା କେ ସାରିପେ, ଆଡୋଃ ଇନିଃ ଆପେୟାଃ ମୋନ ରେ ଜୀଉସୁକୁ ଏମେୟାଏ।
\v 23 ପାରମେଶ୍ଵର ଆପୁ ଆଡୋଃ ପ୍ରାଭୁ ୟୀଶୁ ମାସୀହ ଆଡୋଃ ହାଗା କୋୱାଃ ଜୀଉସୁକୁ ହାର ବିଶ୍ୱାସ ଲଅ ଦୁଲାଡ଼ ନାମୋଃ ଚା।
\v 24 ଆବୁୱାଃ ପ୍ରାଭୁ ୟୀଶୁ ମାସୀହ ରେ ସାର୍ତି ଦୁଲାଡ଼ ମାଣ୍ତାଅ ତାନାଲେ ଏନ ସବେନ କୋୱାଃ ରେ ଆନୁଗ୍ରାହା ହବାଇଦିଅଃ କା।
