\id 1TH
\ide UTF-8
\rem Copyright Information Creative Commons Attribution ShareAlike 4.0 License
\h 1 ଥିସଲୁନୀକିୟୋରେନ
\toc1 ଥିସଲୁନୀକିୟୋରେନ କୋ ଲାଗିନ ପାଉଲୁସ ପ୍ରେରିତ ରାଃ ପାହିଲା ଚିଠି
\toc2 1 ଥିସଲୁନୀକିୟୋରେନ
\toc3 1 ଥିସଲୁନୀକିୟୋରେନ
\mt1 The First Epistle of Paul to the Thessalonians
\mt1 ଥିସଲୁନୀକିୟୋରେନ କୋ ଲାଗିନ ପାଉଲୁସ ପ୍ରେରିତ ରାଃ ପାହିଲା ଚିଠି
\c 1
\p
\v 1 ପାଉଲୁସ ଆଡୋଃ ସିଲବାନୁସ ହାର ତିମୁଥିୟୁସ ପାଡ଼େତେ ଥିସଲୁନୀକିୟୋରେନ କାଲିସିୟା ରାଃ ନୁତୁମ ଅକନକୋ ପାରମେଶ୍ଵର ଆପୁ ଆଡୋଃ ପ୍ରାଭୁ ୟୀଶୁ ମାସୀହ ରେ ମେନାକୋୱାଃ। ଆନୁଗ୍ରାହା ଆଡୋଃ ଜୀଉସୁକୁ ଆପେକେ ନାମ କୋତାଃ ଚା।
\v 2 ଆଲେ ଆଲେୟାଃ ବିନ୍ତି ରେ ଆପେକେ ମନେୟାଲେ ଆଡୋଃ ସବେନ ହୁଲାଙ୍ଗ ଆପେୟାଃ ବିଷାୟ ରେ ପାରମେଶ୍ଵର କେ ଧାନ୍ୟାବାଦ ରିକାୟାଲେ।
\v 3 ଆଡୋଃ ଆବୁୱାଃ ପାରମେଶ୍ଵର ଆଡୋଃ ଆପୁଆଃ ନାଡ଼େଏ ରେ ଆପେୟାଃ ବିଶ୍ଵାସକୋରା କାମି ଆଡୋଃ ଦୁଲାଡ଼ ରାଃ ପରିଶ୍ରମ, ଆଡୋଃ ଆବୁୱାଃ ପ୍ରାଭୁ ୟୀଶୁ ମାସୀହ ରେ ମାଡ଼ିତେ ଆଶ୍ରା ମାଣ୍ଡାଅତାନ କେ ସୋବେନ ହୁଲାଙ୍ଗ ପାହାମ ରିକାୟାଲେ।
\v 4 ହେ ହାଗାକୋ, ପାରମେଶ୍ଵର ରାଃ ଦୁଲାଡ଼ ହଡ଼ୋ କୋ ଆଲେ ସାରିୟାଲେ, ଚି ଆପେ ଶାଲାକାନ ତାନପେ।
\v 5 ଚିୟାଃଚି ଆଲେୟାଃ ସୁସାମାଚାର ଆପେୟାଃ ନାଡ଼େଏ ବାଚାନ ଭାଇର ରେ କାହା ମେନଦୋ ପେଡ଼େଏ ଆଡୋଃ ପାବିତାର ଆତ୍ମାରେ ଆଡୋଃ ପୁରା ସାର୍ତି ଲୋଃ ସେଟେର୍ କାନା, ଜେଲେକା ଆପେ ସାରିୟାପେ, ଚି ଆଲେ ଆପେଲାଗିନ୍ ଆପେଥାଲାରେ ଚିଲିକା ବାଇଲେନ ତାଇକେନାଲେ।
\v 6 ଆଡୋଃ ଆପେ ମାରାଙ୍ଗ ଶାସ୍ତିରେ ପାବିତାର ଆତ୍ମାରାଃ ରାସିକା ଲୋଃ ବାଚାନ ମାନାତିଙ୍ଗ କେତେ ଆଲେୟାଃ ଆଡୋଃ ପ୍ରାଭୁ ଲେକା ସେସେନ ସେନକେଦାପେ।
\v 7 ନେତାଃ ସାନ ଚି ମାକିଦୁନିୟା ଆଡୋଃ ଆଖାୟା ରେନ ସବେନ୍ ବିଶ୍ଵାସି କୱାଃ ଲାଗିନ୍ ଆପେ ନମୁନା ବାଇଜାନାପେ।
\v 8 ଚିୟାଃଚି ଆପେୟାଃ ତାଏତେ ଖାଲି ମାକିଦୁନିୟା ଆଡୋଃ ଆଖାୟା ରେ ଭାଇର ପ୍ରାଭୁ ଆଃ ବାଚାନ ଉଦୁବ ଜାନାଃ ମେନ୍ତେ କାହା ମାଗାର ଆପେୟାଃ ବିଶ୍ଵାସ ରାଃ ଅକନାଃ ପାରମେଶ୍ଵର ରେ ମେନାଃ, ସୋବେନ ଜାଗାକୋରେ ନେଲେକା କାଜି ପାସ୍ରାଅ ଜାନା, ଚି ଆଲେକେ କାଜି ରାଃ ଦାରକାର ହ ବାନଗା।
\v 9 ଚିୟାଃଚି ଇନକୁ ଆକୋ ଗି ଆଲେୟାଃ ବିଷାୟ ରେ ଉଦୁବ ୟାକ ଚି ଆପେୟାଃ ନାଡ଼େଏ ଆଲେୟାଃ ଚିଲକା ହିଜୁଃ ହବାଜାନା, ଆଡୋଃ ଆପେ ଚିଲକା ମୂର୍ତି କୋଏତେ ପାରମେଶ୍ଵର ପାଡ଼ ରୁଆଡ଼ ଜାନାପେ ଏନାତେ ଜିହିଦ ଆଡୋଃ ସାର୍ତି ପାରମେଶ୍ଵର ରାଃ ସେୱା ରିକାୟାପେ।
\v 10 ଆଡୋଃ ଇନିଜାଃ ହନ୍ତେ କଡ଼ା ରାଃ ସିର୍ମାଦିଶୁମ ଏତେ ହିଜୁଃ ରା ହରା ନେଲ ହରୋଏପେ ଅକନିଃ କେ ଇନିଃ ଗଜାକାନ କାନ୍ କୋଏତେ ଜୀଉ ବିରିଦ କିଜାଏ, ଆର୍ଥାତ ୟୀଶୁ କେ, ଅକଏ ଆବୁକେ ହିଜୁଃତେଆଃ ଖିସ୍ ତେ ବାଞ୍ଚାଅ ୟାଏ।
\c 2
\p
\v 1 ହେ ହାଗାକୋ, ଆପେ ଖୁଦ ଗି ସାରିଆପେ ଚି ଆଲେୟାଃ ଅପେତାଃ ହୁଜୁ ସାମାଗି କା ହବା କାନା।
\v 2 ମାଗାର ଦ ଆପେ ଖୁଦ ଗି ସାରିୟା ପେ, ଚି ସୀଦା କୋରେ ଫିଲିପି ରେ ଦୁକୁ ଉଠାଓ ଆଡୋଃ ତାଖଲିଫ ସାହାତିଙ୍ଗ କେତେ ହ ଆବୁୱାଃ ପାରମେଶ୍ଵର ଦ ଆଲେକେ ନେକା ସାହାସ ଏମ କେଦାଏ, ଚି ଆଲେ ପାରମେଶ୍ଵର ଗାଃ ସୁସାମାଚାର ବେଶେ ବିରୁଦ୍ଧ ହବା ରେ ହ ଆପେକେ ଉଦୁବ କେଦାଲେ।
\v 3 ଚିୟାଃଚି ଆଲେୟାଃ ଉପଦେଶ ନା ଭ୍ରାମ ଏତେ ମେନାଃ ଆଡୋଃ ନା ଆଶୁଦ୍ଧତାତେ, ଆଡୋଃ ନା ହିହିଡ଼ ଲେକାତେ ମେନାଃ।
\v 4 ମାଗାର ଦ ଜେଲେକା ପାରମେଶ୍ଵର ଆଲେକେ ଯୋଗ୍ୟ ବାଇକେତେ ସୁସାମାଚାର ଏମ କେଦାଏ, ଆଲେ ଏନଲେକାଗି କାଜି ଉଦୁବୟାଲେ, ଆଡୋଃ ନେଣ୍ଡେରେ ହୋଡ଼ୋ କୋକେ କାହା, ମେନଦୋ ପାରମେଶ୍ଵର କେ, ଅକନିଃ ଅବୁଆଃ ମୋନ କୋକେ ସାରି ଉରୁମୟାଏ, ଖୁସ ରିକାୟାଲେ।
\v 5 ଆପେ ସାରିୟାପେ ଚି ଆବୁ ଦ ଜ ଆବୁ ଚିଉଲାଙ୍ଗ ଚାପଲୁଶି ରେନ ବାକାଣ କାହାନ। ତାଇନକେନାବୁ ପାରମେଶ୍ଵର ଗୋୱା ତାନି।
\v 6 ଆଡୋଃ ଆଲେ ମାସୀହ ଗାଃ ପ୍ରେରିତ ଅବାଃ ଲେକାତେ ଆପେ କେ ହାମ୍ବାଲ ଏମ ଧାଡ଼ି ଲେନ୍ତେୟାଃଲେ, ଏଣ୍ଡେୟ ଆଲେ ହୋଡ଼ୋକେତେ ଆଦାର କାଲେ ସାନାଙ୍ଗ ତାଇନ କେନା, ଆଡୋଃ ନା ଆପତେ, ନା ଆଡୋଃ ଯେତାଏ ଏତେ।
\v 7 ମେନଦୋ ଚିଲକା ଏଙ୍ଗା ଆଜାଃ ହନ କେ ଆସୁଲ ହାରାୟାଏ, ଏନଲେକାଗି ଆଲେ ହ ଆପେୟାଃ ଥାଲାରେ ତାଇନ କେତେ ଦାୟାଲୁ ବାଇଜାନାଲେ।
\v 8 ଆଡୋଃ ଏନଲେକାଗି ଆଲେ ଆପେୟାଃ ତେ ସାନାଙ୍ଗ ତାନଲୋ ପାରମେଶ୍ଵର ଗାଃ ସୁସାମାଚାର ଭାଇର କାହା, ମେନଦୋ ଆଲେ ଆଲେୟାଃ ଜୀଉ ହ ଏମ ଲାଗିନତେ ସେକାଡ଼ ତାଇନ କେନାଲେ, ନେୟାମେନ୍ତେ ଚି ଆପେ ଆଲୋଗିନ ଦୁଲାଡ଼ାନ ବାଇଲେନ ତାଇକେନାପେ।
\v 9 ଚିୟାଃଚି ହେ ହାଗାକ, ଆପେ ଅଲେୟାଃ ପରିଶ୍ରମ ଆଡୋଃ ଦୁକୁ କେ ମୋନେ ମାଣ୍ଡାଅ ୟାପେ, ଚି ଆଲେ ଦ ନେୟାମେନ୍ତେ ନିଦା ସିଙ୍ଗି କାମିନାଲା କେତେ ଆପେୟାଃରେ ପାରମେଶ୍ଵର ରାଃ ସୁସାମାଚାର ପ୍ରାଚାର କେଦାଲେ, ଚି ଆପେକୋରେ ଅକଏରେ ହାମ୍ବାଲ ଆଲ ତାଇନ ଚା।
\v 10 ଆପେ ଖୁଦ ଗି ଗାୱାହ ତାନପେ, ଆଡୋଃ ପାରମେଶ୍ଵର ହ ତାନିଃ, ଚି ଆପେକୋୱାଃ ଅକୋଏକୋ ବିଶ୍ଵାସ ମାଣ୍ଡାଅ ୟାପେ ଆଲେ ଚିଲିକା ପାବିତାର ଆଡୋଃ ଧାର୍ମିକତା ଆଡୋଃ ନିର୍ଦୋଷତା ତାଇନ କେନାଲେ।
\v 11 ଜେଲେକା ଆପେ ସାରିୟା ପେ, ଚି ଜେଲେକା ଆପୁ ଆଜାଃ ହନକୋଲ ବ୍ୟବହାର ଦୋହୟାଏ ଏନଲେକାଗି ଆଲେ ଆପେ ସୋବେନ ମିୟାଃ କୋକେ ହ ଉପଦେଶ ଏମେୟାଲେ ଆଡୋଃ ଜୀଉସୁକୁ ଏମେୟାଲେ ଆଡୋଃ ବୁଜାଅ ପେତାଇକେନାଲେ।
\v 12 ଚି ଆପେୟାଃ ଚାଲ ଚାଲାନ ପାରମେଶ୍ଵର ଗାଃ ଯୋଗ୍ୟ ହାବାଅଃ ଚା, ଅକନିଃ ଆପେକେ ଆଜାଃ ରାଇଜ ଆଡୋଃ ମାନାରାଙ୍ଗ ରେ କେଡ଼ାପେ ତାନାଏ।
\v 13 ଏନାମେନ୍ତେ ଆଲେୟ ପାରମେଶ୍ଵର ଗାଃ ଧାନ୍ୟାବାଦ ସୋବେନ ଇମ୍ତା ରିକାତାନାଲେ, ଚି ଅକଇମତାଙ୍ଗ ଆଲେୟାଃ ଲେକାତେ ପାରମେଶ୍ଵର ଗାଃ ସୁସ। ମାଚାର ରାଃ ବାଚାନ ଆପେୟାଃ ନାଡ଼େଏ ଥେବାଃଜାନା, ଦ ଆପେ ଏନାକେ ହୋଡ଼କୱା କାହା, ମେନଦୋ ପାରମେଶ୍ଵର ଗାଃ ବାଚାନ ବୁଝାଅ କେଃ (ଆଡୋଃ ସାର୍ତି ଗି ନେୟା ନେକା ମେନାଃ) ଗ୍ରାହାନ କେଦାପେ, ଆଡୋଃ ଏନ। ଆପେ ବିଶ୍ଵାସ କୱାଃରେ, ପ୍ରଭାବଶାଲି ତାନାଃ।
\v 14 ଏନାମେନ୍ତେ ଚି ଆପେ, ହେ ହାଗାକୋ, ପାରମେଶ୍ଵର ଗାଃ ଏନ କାଲିସିୟା କୱା ଲେକା ସେନ ସେସେନ କେଦାପେ, ଅକନକୋ ଯାହୂଦିୟାରେ ମାସୀହ ୟୀଶୁରେ ମେନାକୋୱା, ଚିୟାଃଚି ଆପେୟ ଆପେୟାଃ ହୋଡ଼ୋକୋଏତେ ଏନଲେକାଗି ଦୁକୁ ନାମ କେଦାପେ, ଜେଲେକା ଇନକୁ ୟାହୁଦୀ କୋୱାଃ ତେ ନାମ ଲେଦାକ।
\v 15 ଅକଏ କୋ ପ୍ରାଭୁ ୟୀଶୁକେ ଆଡୋଃ ନାବୀ କୋକେ ହ ଗୋଏଃ କେଦାକୋ ଆଡୋଃ ଆଲେକେ ସାସାତି କେଦାକୋ, ଆଡୋଃ ପାରମେଶ୍ଵର ଇନକୁ ତେ ଖୁସ ବାଙ୍ଗୁୟା ଆଡୋଃ ଇନକୁ ଏନ ସବେନ ହୋଡ଼କୋକେ ବିରୁଦ୍ଧୟାକ।
\v 16 ଆଡୋଃ ଇନକୁ ଏଟାଃଜାତି କୋଏତେ ଇନକୁୱାଃ ଉଦ୍ଧାର ଲାଗିନ ବାକାଣ ରିକା ଆଲେକେ ରକାଅ ୟାକ, ଚି ସୋବେନ ଇମ୍ତା ଆକୋୱାଃ ପାପ କୋକେ ସୋଙ୍ଗ ଫେରେଦ ୟାକୋ, ମେନଦୋ ଇନକୁରେ ପାରମେଶ୍ଵର ଗାଃ ବୋରୋୱାନ ଖିସ ହିଜୁଃ ଥେବାଃ କାନା।
\v 17 ହେ ହାଗାକ, ଅକଇମତାଙ୍ଗ ଆଲେ ହୁଡିଙ୍ଗ ସାମାୟ ଲାଗିନ ମୋନ ରେ କାହା ମେନଦୋ ନେନେଲରେ ଆପେ ଲ ଗେନା ଲେନାଲେ, ଦ ଆଲେ ନେ ଥିମବା ଗି ସାନାଙ୍ଗ ଲେକାତେ ଆପେୟାଃ ମେଏମୁହାଡ଼ ନେଲେ ଲାଗିନ ଆଡୋଃ ହ ଥିମ୍ବା କୋଷିସ କେଦାଲେ।
\v 18 ଏନାମେନ୍ତେ ଆଲେ ଦ (ଆର୍ଥାତ ଇଙ୍ଗ ପାଉଲୁସ) ମିସା କା ମେନଦୋ ବାରସା ଆପେୟାଃ ନାଡ଼େଏ ହୁଜୁଃ ସାନାଙ୍ଗ କେନାଇଙ୍ଗ, ମେନଦୋ ଶାଏତାନ ଆଲେକେ ରକାଅ ଲେଦ ତାଇନାଏ।
\v 19 ଭାଲା ଆଲେୟାଃ ଆଶ୍ରା ୟାଦ ରାଶିକା ୟାଦ ମାନାରାଙ୍ଗ ରାଃ ମୁକୁଟ ଚିନାଃ ତାନାଃ ? ଚିନାଃ ଆବୁୱାଃ ୟୀଶୁ ମାସୀହ ରାଃ ନାଡ଼େଏ ଇନିଜାଃ ହୁଜୁରେନ ସାମାୟ ଅପେ ଗି କାପେ ହବାୱା ?
\v 20 ଆଲେୟାଃ ମାନାରାଙ୍ଗ ଆଡୋଃ ରାଶିକା ଆପେଗି ତାନପେ।
\c 3
\p
\v 1 ଏନାମେନ୍ତେ ଚିମ୍ତା ଆଲେତେ ଆଡୋଃ କା ତାଇନଜାନା, ଦ ଆଲେ ନେୟା ଠାହାରାୱ କେଦା ଚି ଏଥେନ୍ସ ରେ ଏସ୍କାର ଗି ତାଇନ କୋୱାଃ ଲେ।
\v 2 ଆଡୋଃ ତିମୁଥିୟୁସ କେ ଅକନିଃ ମାସୀହ ଗାଃ ସୁସାମାଚାର ରେ ଆବୁୱାଃ ହାଗା ଆଡୋଃ ପାରମେଶ୍ଵର ରାଃ ସେୱାକ୍ ତାନିଃ ଏନା ଲାଗିନ୍ତେ କୁଲାକେଦାଲେ, ଚି ଇନିଃ ଆପେକେ ସ୍ଥିର୍ ପେୟାଏ ଆଡୋଃ ଆପେୟାଃ ବିଶ୍ୱାସରାଃ ବିଷାୟ ରେ ଆପେକେ ବୁଝାୱ ପେୟାଏ।
\v 3 ଚି ଯେତାଏ ନେ ଶାସ୍ତିରାଃ ଲେକାତେ ଆଲୋକା ଡାଗମାଗାୱଚା; ଚିୟାଃଚି ଆପେ ଖୁଦ ସାରିୟାପେ ଚି ଆବୁ ନେଲାଗିନ୍ତେଗି ଠାହରାୱ କାନାବୁ।
\v 4 ଚିୟାଃଚି ସିଦା ହ, ଚିମ୍ତାଙ୍ଗ୍ ଆଲେ ଆପେୟାଃ ତାଃ ରେ ତାଇନ କେନାଲେ, ଦ ଆପେକେ କାଜିୟାପେ ତାଇକେନାଲେ ଚି ଆବୁକେ ଦୁକୁ ଉଠାଓ ହବାଅୱା ଆଡୋଃ ନେଲକା ଗି ହବାଜାନା, ଜେଲେକା ଚି ଆପେ ହ ସାରିତାନାପେ।
\v 5 ଏନାମେନ୍ତେ ଚିମ୍ତା ଇଙ୍ଗକେ ଆଡୋଃ କା ତାଇନଜାନା, ଦ ଆପେୟାଃ ବିଶ୍ଵାସରାଃ ହାଲ ସାରି ଲାଗିନ୍ତେ କୁଲକେଦିଙ୍ଗ୍ଆଏ ଚି କତାଃରେ ନେଲକା ଆଲୋଚା ହବାଅଃ ଚା ଚି ପାରୀକ୍ଷା ତାନ୍ ନିଃ ଆପେୟାଃ ପାରୀକ୍ଷା କେଦାଏ, ଆଡୋଃ ଆବୁୱାଃ ପାରିଶ୍ରାମ୍ ସାମାଗି ହବାଜାନା।
\v 6 ମେନଦୋ ନାଃ ତିମୁଥିୟୁସ ଯେ ଆପେତାଃ ଏତେ ଆଲେଆଃ ନାଡ଼େଏ ହିଜୁଃ କାନାଏ, ଆପେୟାଃ ବିଶ୍ଵାସ ଆଡୋଃ ଦୁଲାଡ଼ ରାଃ ସୁସାମାଚାର ପ୍ରାଚାର ଉଦୁବ କେଦାଏ ଆଡୋଃ ନେ କାଜି କେୟଗି ଉଦୁବ କେଦାଏ ଚି ଆପେ ସୋବେନ ଇମ୍ତା ଦୁଲାଡ଼ ଲୋଃ ଆଲେକେ ପାହାମଲେ ତାନାପେ, ଆଡୋଃ ଆଲେଆଃ ନେନେଲ ରାଃ ସାନାଙ୍ଗ ମାଣ୍ଡାୱ ତାନାପେ, ଜେଲେକା ଆଲେ ଅଗି ଆପେକେ ନେଲ ସାନାଙ୍ଗ ତାନା।
\v 7 ଏନା ଲାଗିନ୍ତେ ହେ ହାଗାକୋ ଆଡୋଃ ମିଶିକୋ, ଆଲେ ଆଲେୟାଃ ସବେନ ଦୁକୁ ଆଡୋଃ ଶାସ୍ତିରେ ଆପେୟାଃ ବିଶ୍ଵାସ ତେ ଆପେୟାଃ ବିଷାୟ ରେ ଜୀଉସୁକୁ ନାମକେଦାଲେ।
\v 8 ଚିୟାଃଚି ନାଃ ଆଗାର ଆପେ ପ୍ରାଭୁରେ ସ୍ଥିର୍ ପେ ତାଇନୱା ଏଣ୍ଡେ ଆଲେ ଜିହିଦ ମେନାଲେୟା।
\v 9 ଆଡୋଃ ଜେଲେକା ରାସିକା ଆପେୟାଃ ହରାତେ ଆବୁୱା ପାରମେଶ୍ଵର ରାଃ ନାଡ଼େଏ ରେ ମେନାଃ, ଏନାରାଃ ବାଦଲାରେ ଆପେୟାଃ ବିଷାୟ ରେ ଆଲେ ଅକ ଲେକାତେ ପାରମେଶ୍ଵର ରାଃ ଧାନ୍ୟାବାଦ ରିକାୟାଲେ।
\v 10 ଆଲେ ନିଦା ସିଙ୍ଗି ଥିମ୍ବା ଗି ବିନ୍ତି ରିକାୟାଲେ ଚି ଆପେୟାଃ ମେଏମୁହାଡ଼ ନେଲେୟାଲେ ଆଡୋଃ ଆପେୟାଃ ବିଶ୍ଵାସ ରାଃ ଘାଟିକେ ପୁରାୟାଲେ।
\v 11 ନାଃ ଆବୁୱାଃ ପାରମେଶ୍ଵର୍ ଆଡୋଃ ଆପୁ ଆଇଃଗି ଆଡୋଃ ଆବୁୱାଃ ପ୍ରାଭୁ ୟୀଶୁ, ଆପେ ତାଃ ହିଜୁଃ ରେ ଆଲେୟାଃ ଆଗୁଆଇ ଚାଏ।
\v 12 ଆଡୋଃ ପ୍ରାଭୁ ଏନଲେକା ରିକାଏ ଚାୟେ ଚି ଚିଲକା ଆଲେ ଆପେଲ ଦୁଲାଡ଼ ମାଣ୍ଡାଅ ତାନାଲେ ଏନ ଲେକାଗି ଆପେୟାଃ ଦୁଲାଡ଼ୱ ଗି ଆପେରେ ଆଡୋଃ ହୋଡ଼ୋକୱା ଲୋଃ ହାରାୱକା, ଆଡୋଃ ଉନ୍ନାତି ଇଦିୟୋଃ ଚା।
\v 13 ଏନାତେ ଏନା ଆପେୟାଃ ମୋନ କୋକେ ନେକା ସ୍ଥିର୍ କାଏ ଚି ଚିମ୍ତା ଆବୁୱାଃ ପ୍ରାଭୁ ୟୀଶୁ ଆଜାଃ ସବେନ ପାବିତାର୍ ହଡ଼ କୋଲୋଃ ହିଜୁଗାଏ, ଦ ଏନା ଆବୁୱାଃ ପାରମେଶ୍ଵର୍ ଆଡୋଃ ଆପୁ ଗାଃ ସାମନାଙ୍ଗ୍ ରେ ପାବିତାରତା ରେ ନିର୍ଦୋଶ ହୋବାଅଃ କା।
\c 4
\p
\v 1 ଚିୟାଃଚି ହେ ହାଗାକୋ, ଆଲେ ଆପେକେ ବିନ୍ତି ରିକତାନାଲେ ଆଡୋଃ ଆପେକେ ପ୍ରାଭୁ ୟୀଶୁ ରେ ବୁଝାଅପେ ତାନାଲେ, ଚି ଜେଲେକା ଆପେ ଆଲେତେ ୟୋଗ୍ୟ ସେସେନ ହାର ପାରମେଶ୍ଵର୍ କେ ଖୁସ୍ ରିକା ଶିଖାଅ ଜାନାପେ, ହାର ଜେଲେକା ଆପେ ସେସେନାପେ ହ, ଏନଲେକାଗି ଆଡୋଃ ଗି ହାରା ଇଦିଅଃପେ।
\v 2 ଚିୟାଃଚି ଆପେ ସାରିତାନାପେ ଚି ଆଲେ ପ୍ରାଭୁ ୟୀଶୁ ପାଡ଼େତେ ଆପେକେ ଅକନ-ଅକନ ଆନାଚୁ ସେଟେର୍ କାଦାଲେ।
\v 3 ଚିୟାଃଚି ପାରମେଶ୍ଵର୍ ଗାଃ ନେୟା ସାନାଙ୍ଗ ତାନାଃ ଚି, ଆପେ ପାବିତାର୍ ବାଇଅଃପେ, ଆର୍ଥାତ ବ୍ୟାଭିଚାର୍ ତେ ବାଚାୱ କେତେ ତାଇନ ପେ,
\v 4 ହାର ଆପେକୋତେ ସୋବେନ ମିହୁଡ଼ ପାବିତାର୍ ହାର ଆଦାର୍ ଲୋଃ ଆପାନ ପାତ୍ନି କେ ନାମ ସାରିପେ,
\v 5 ହାର ନେୟା କାମି ଆଭିଲାସା ତେ କାହା, ହାର ନା ହେନ୍ ଜାତିକୋ ଲେକା, ଯେକୋ ପାରମେଶ୍ଵରକେ କାକୋ ସାରିୟା।
\v 6 ଚି ନେ କାଜିରେ ଅକଏ ଆଜାଃ ହାଗା କେ ଆଲ ବେଦା ଚାଏ, ଆଡୋଃ ନା ଇନିଜାଃ ଫାଇଦା ଇଦିଚାଏ, ଚିୟାଃଚି ପ୍ରାଭୁ ନେ ସବେନ୍ କାଜିକୋରାଃ ପାଲଟା ଇଦି ନିଃ ତାନିଃ, ଜେଲେକା ଚି ଆଲେ ଶିଦା ତେୟଗି କାଜିକାଦାଲେ ହାର ଚେତାୱାନୀ ହ ଏମ ଲେଦାଲେ।
\v 7 ଚିୟାଃଚି ପାରମେଶ୍ଵର୍ ଆବୁକେ ଆଶୁଦ୍ଧ ଲାଗିନ୍ତେ କାହା, ପାବିତାର୍ ବାଇୱ ଲାଗିନ୍ କେଡ଼ା କାଦାଏ।
\v 8 ଏନା ମେନ୍ତେ ଅକଏ ନେୟାକେ ତୁଛ ସାରିୟାଏ, ଇନିଃ ହୋଡ଼ୋକୋକେ କାହା ମେନଦୋ ପାରମେଶ୍ଵର କେ ତୁଛ ସାରିୟାଏ, ଅକଏ ଆଜାଃ ପାବିତାର ଆତ୍ମା ଆପେକେ ଏମେୟାଏ।
\v 9 ମେନଦୋ ହାଗା ଦୁଲାଡ଼ ସାମବାନ୍ଧରେ ନେୟା ଦରକାର ବାନୋଗା ଚି ଇଙ୍ଗ ଆପେମାନ୍ କେ ଜାହାନାଃ ଅଲେୟାଇଙ୍ଗ, ଚିୟାଃଚି ଆପେ ଆପେରେ ଦୁଲାଡ଼ ରିକା ଲାଗିନ୍ତେ ଆପେ ଗି ପାରମେଶ୍ଵର ତେ ଶିଖାୱ କାନାପେ।
\v 10 ହାର ସବେନ୍ ମାକେଦାନିଆରେନ ସବେନ୍ ହାଗା କୋ ଲୋଃ ନେକାଗି ରିକାୟାପେ, ମେନଦୋ ହେ ହାଗା କୋ ଆଲେ ଆପେକେ ବୁଝାୱପେ ତାନାଲେ ଚି ଆଡୋଃ ଗି ହାରା ଇଦିଅଃପେ।
\v 11 ହାର ଜେଲେକା ଆଲେ ଆପେକେ ଆନାଚୁ ଏମ କାଦାଲେ ଏନଲେକାଗି ଚୁପ ଚାପ ତାହିନ, ହାର ଆପାନାଃ-ଆପାନାଃ କାମି ରିକା ହାର ଆପାନାଃ-ଆପାନାଃ ତିଈତେ କାମି ଲାଗିନ୍ କୋଷିସ ଏପେ।
\v 12 ଏନାତେ ବାହାର ରେନ କୋଃ ତେ ଆଦାର୍ ନାମେୟାପେ, ହାର ଆପେକେ ଜେତାନ୍ ଜିନିଷ ରାଃ ଘାଟି କା ହୋବାୱ ଚା।
\v 13 ହେ ହାଗା କୋ, ଆଲେ କାଲେ ସାନାଙ୍ଗା ଚି ଆପେ ଇନକୁୱାଃ ବିଷାୟ ରେ ଅକଏକୋ ଗିତିଜାକାନାକୋ, କାସାରି ଲେକା ତାହିନ ପେ, ନେକା ଆଲୋକା ହୋବାୱ ଚି ଆପେ ଏଟାଃ କୋ ଲେକା ଶୋକ ରିକାୟାପେ ଅକଏ କୋକେ ଆଶ୍ରା ବାନୋଗା।
\v 14 ଚିୟାଃଚି ଆଗାର୍ ଆବୁ ବିଶ୍ଵାସ ରିକା ତାନାବୁ ଚି ୟୀଶୁ ଗୋଏଃ ଜାନାଏ ହାର ଜୀଉବିରିଃ ହ ଜାନାଏ, ଏଣ୍ଡେ ଏନଲେକାଗି ପାରମେଶ୍ଵର ହ ଇନକୁ କେ ହ ଅକଏ କୋ ୟୀଶୁ ରେ ଗିତିଃ କାନାକ, ଆଜାଃ ଲୋଃ କେଡ଼ା ଇଦିକୋୱାଏ।
\v 15 ଚିୟାଃଚି ଆଲେ ପ୍ରାଭୁ ଆଃ ବାଚାନ ଲେକାତେ ଆପେକେ ନେୟା କାଜି ତାନାଲେ ଚି ଆବୁ ଯେ ଜିହିଦ ମେନାବୁଆ ହାର ପ୍ରାଭୁ ଆଃ ହିଜୁଃ ସାନ୍ତେ ବାଚାୱ କାନ ତାଇନାବୂ, ଗିତିଜାକାନ କୋଏତେ ଚିଉଲା ହ ସୀଦା କାବୁ ଆୟୁରୋଗା।
\v 16 ଚିୟାଃଚି ପ୍ରାଭୁ ଆଇଃ ଗି ସିର୍ମାଦିଶୁମ ତେ ଆଡ଼ଗୁନାଏ, ଏନ ସାମାୟ ଲାଲକାର୍, ହାର ପ୍ରାଧାନ ସିର୍ମାଦାସୀ ଆଃ ଶାବ୍ଦ୍ ଆୟୁମଗା, ପାରମେଶ୍ଵର୍ ଗାଃ ତୁରହୀ ଅଙ୍ଗ ଅଗା, ହାର ଅକଏ ମାସୀହ ରେ ଗଜାକାନା କୋ, ହିନକୁ ସୀଦା ଜୀଉ ବିରିଦାକ।
\v 17 ଏନ୍ତେ ଆବୁ ଯେ ଅକନ କ ଜିହିଃ ହାର ବାଚାୱ କେନ ତାଇନାବୁ ଇନିଜାଃ ଲୋଃ ରିମିଲ ଦିଶୁମ୍ ରେ ଉଠାଓ କେନ ୱାବୁ ଚି ହୟରେ ପ୍ରାଭୁ ଲୋଃ ଭେଟୋଃ ୱାବୁ; ହାର ନେ ଲେକାତେ ଆବୁ ସବେନ ହୁଲାଙ୍ଗ ପ୍ରାଭୁ ଲୋଃ ତାଇନାବୁ।
\v 18 ନେଲେକାତେ ନେ ବାକାଣ ୟେତେ ମିହୁଡ଼ ଏଟାଃନିଃ କେ ଜୀଉସୁକୁ ଏମେ କାତେପେ।
\c 5
\p
\v 1 ମେନଦୋ ହେ ହାଗାକୋ, ନେୟାରାଃ ଦାରକାର ବାନୋଗା ଚି ସାମାୟକୋରାଃ ହାର କାଲକୋରାଃ ବିଷାୟ ରେ ଆପେମାନ କୋତାଃ ଅଲୋଚା।
\v 2 ଚିୟାଃଚି ଆପେ ଗି ବେଶ ତେ ସାରିୟାପେ ଚି ଜେଲେକା ନୁବାଃ ଇମ୍ତା ଚୋର ହିଜୁଗାଏ, ଏନ ଲେକାଗି ପ୍ରାଭୁ ଆଃ ଦିନ ହିଜୁଃ ତେଆଃ ମେନାଗା।
\v 3 ଚିମ୍ତାଙ୍ଗ ହୋଡ଼ୋକୋ କାଜି କାତେୟାକୋ, ଜୀଉସୁକୁ ମେନାଃ, ଆଡୋଃ ଜେତନାଃ ବୋରୋ ବାନୋଗା ଇମ୍ତା ଇନକୁୱାଃ ଚେତାଙ୍ଗରେ ଇମ୍ତାଗି ବିନାଶ ହିଜୁଃ କୋୱାଃ, ଜେଲେକା ଗର୍ଭବତୀ ଚେତାଙ୍ଗ ରେ ଦୁକୁ ହିଜୁଗା; ଆଡୋଃ ଇନକୁ ଅକନ ଲେକା ହ କାକୋ ବାଞ୍ଚାଅୱା।
\v 4 ମେନଦୋ ହେ ହାଗାକୋ, ଆପେ କୋ ଦ ନୁବାଃ ରେ ବାଙ୍ଗ ପେଆ, ଚି ଏନ ଦିନ ଆପେରେ ଚୋର ଲେକା ହିଜୁଃ କେନୋଗା।
\v 5 ଚିୟାଃଚି ଆପେ ସବେନ ମାସ୍କାଲ ରେନ ହୋନକୋ ହାର ଶିଙ୍ଗୀ ରେନ ହୋନକୋ ତାନପେ; ଆଲେ ନା ନୁବାଃ ରେନ ତାନଲେ, ନା ଆୟୁବ୍ ରେନ ତାନଲେ।
\v 6 ମେନଦୋ ଆବୁ ଏଟାଃ କୋଲେକା ଗିତିଃ କାନ ଲେକା କାବୁ ତାଇନା, ମେନଦୋ ଆଃଦାକାନ ହାର ତେୟାର ତାଇନାବୁ।
\v 7 ଚିୟାଃଚି ଅକନ କୋ ଗିତିଜାକୋ ଇନକୁ ନିଦା ଇମ୍ତାଗି ଗିତିଜାକୋ, ହାର ଅକନ କୋ ବୁଲଗାକୋ ଇନକୁ ନିଦା ଇମ୍ତାଗି ବୁଲଗାକୋ।
\v 8 ମେନଦୋ ଆବୁ ଦ ଶିଙ୍ଗିରେନ ତାନବୁ, ବିଶ୍ଵାସ ହାର ଦୁଲାଡ଼ ରାଃ ଝୀଲାମ ତୁସିଙ୍ଗ୍ କେତେ ହାର ଉଦ୍ଧାର ରାଃ ଆଶ୍ରା ଗାଃ ଟୋପି ତୁସିଙ୍ଗ୍ କେତେ ସାବଧାନ୍ ତାଇନାବୁ।
\v 9 ଚିୟାଃଚି ପାରମେଶ୍ଵର ଆବୁକେ ଖିସନାଗିନ୍ କାହା, ମେନଦୋ ନେୟାଲାଗିନ ଟାହାରାୱ କାଦାଏ ଚି ଆବୁ ଆବୁୱାଃ ପ୍ରାଭୁ ୟୀଶୁ ମାସୀହ ହରାତେ ବୁ ଉଦ୍ଧାର ନାମେ କାବୁ।
\v 10 ହିନିଃ ଆବୁମାନ କୋୱାଃ ଲାଗିନ୍ତେ ଗୋଏଃ ଜାନାଏ ଚି ଆବୁ ଚାହେ ଏୟୋନ କେତେ ମେନାବୁଆ ଚାହେ ଗିତିଃ ତାଇନାବୁ, ସୋବେନ ମେଶାକେତେ ଇନିଃ ଲୋଃ ଜିହୀଦ୍ ତାଇନାବୁ।
\v 11 ନେଆ ଲାଗିନ୍ ମିହୁଡ଼ ଏଟାଃ ନିଃ କେ ଜୀଉସୁକୁ ଏମେପେ, ହାର ମିହୁଡ଼ ଏଟାଃ ନିଃକେ ଉନ୍ନାତି ରାଃ କାରାନ ବାଇୟୋପେ, ଜେଲେକା ଚି ଆପେ ରିକା ଭି ତାନାପେ।
\v 12 ହେ ହାଗାକୋ, ଆଲେ ଆପେକେ କେ ବିନ୍ତି ତାନାଲେ ଚି ଅକଏ କୋ ଆପେରେ ପରିଶ୍ରମ ତାନାକୋ, ହାର ପ୍ରାଭୁ ରେ ଆପେୟାଃ ଆଗୁଆ ତାନକୋ, ହାର ଆପେକେ ଶିଖାୱ ତାନାକୋ, ଇନକୁୱାଃ ଆଦାର ରିକାଏପେ।
\v 13 ହାର ଇନକୁୱାଃ କାମି ରାଃ କାରାନ ଦୁଲାଡ଼ ରାଃ ସାତ ଆକକେ ଥିମ୍ବାଗି ଆଦାର ରାଃ ଯୋଗ୍ୟ ବୁଝାୱପେ। ଆପେ-ଆପେ ରେ ମେଲ ମିଲାପ ରେ ତାଇନଃପେ।
\v 14 ହେ ହାଗାକୋ, ଆଲେ ଆପେ କେ ବୁଝାଅ ତାନାଲେ ଚି, ଅକଏ ବୁଗିନ ସେସେନ କାକୋ ସେସେନା, ହିନକୁ କେ ବୁଝାଅ କୋପେ, ଡାରୁହ କୋକେ ସାହାସ ଏମାକପେ, ନାରାଦୁରା କୋକେ ସାହାୟତା କୋପେ, ସବେନ କୋକେ ସାହାତିଙ୍ଗ ପେଡ଼େଏ ଦେଖାଏପେ।
\v 15 ସାବଧାନ୍ ଅକଏ ଜେତାଏକେ ବୁରାଇ ରାଃ ବାଦଲାରେ ଆଲୋପେ ବୁରାଇ ୟା, ମାଗାର ସୋବେନ ଇମ୍ତା ଭାଲାଇ ରିକାନାଙ୍ଗ ଝଟପଟ ସେକାଡ଼ ତାଇନପେ, ଆପେ ଆପେରେ ଆଡୋଃ ସୋବେନ କୋରେ ଭାଲାଇ ଗି ରିକାନାଙ୍ଗ କୋଷିସ ଏପେ।
\v 16 ସବେନ ଇମ୍ତା ରାସିକା ତାଇନପେ।
\v 17 ସବେନ ଇମ୍ତା ବିନ୍ତି ରେ ଲାଗାୱ କାନପେ।
\v 18 ସବେନ ବାକାଣ ରେ ଧାନ୍ୟାବାଦ ରିକାଏପେ, ଚିୟାଃଚି ଆପେ ଲାଗିନ୍ ମାସୀହ ୟୀଶୁରେ ପାରମେଶ୍ଵର ରାଃ ନେୟାଗି ସାନାଙ୍ଗ ତାନା।
\v 19 ଆତ୍ମା କେ ଆଲୋପେ ଇଣିଜେୟା।
\v 20 ଭବିଷ୍ୟବକ୍ତା କୋକେ ଆଲୋପେ ହିଲାଙ୍ଗ ୟା।
\v 21 ସବେନ କାଜିକୋକେ ପାରଖାୱେପେ; ଅକନାଃ ବୁଗିନାଃ ତାନା ଏନାକେ ସାବା କାପେ।
\v 22 ସୋବେନ ଲେକାନାଃ ବୁରାଇତେ ବାଞ୍ଚାଅକେତେ ତାଇନଃ ପେ।
\v 23 ଶାନ୍ତିରାଃ ପାରମେଶ୍ଵର ଆଏଃ ଗି ଆପେମାନ କୋକେ ପୁରାପୁରି ଲେକା ପାବିତାର୍ ଚାୟ। ହାର ଆପେୟାଃ ଆତ୍ମା ହାର ଜୀଉ ହାର ହଡ଼ମୋ, ପ୍ରାଭୁ ୟୀଶୁ ମାସୀହ ଗାଃ ହିଜୁଃ ସାନ୍ତେ ପୁରା ପୁରି ହାର ନିର୍ଦୋଷ ରେ ବାଞ୍ଚାଅ ତାଇନଃ ଚା।
\v 24 ଆମାଃ କେଡ଼ା କାନ୍ ନିଃ ସାର୍ତେ ତାନିଃ ହାର ହିନିଃ ହେନକାଗୀ ରିକାୟାଏ।
\v 25 ହେ ହାଗାକୋ ଆଲେଆଃ ଲାଗିନ୍ ବିନ୍ତି ରିକାପେ। ସବେନ୍ ହାଗା କୋକେ ପାବିତାର୍ ଚୁମାୱ କେତେ ଜୋହାର କୋପେ।
\v 26 ସବେନ୍ ହାଗା କୋକେ ପାବିତାର୍ ଚୁମା ତେ ଜୋହାର କୋପେ। ଇଙ୍ଗ ଆମକେ ପ୍ରାଭୁ ରାଃ କିରିୟା ଏମାପେ ତାନିଙ୍ଗ୍ ଚି ନେୟା ପାତ୍ରୀ ସବେନ୍ ହାଗା କୋକେ ବାଢ଼ାଅ କେତେ ଉଦୁବ କୋପେ।
\v 27 ଆପେକେ ପ୍ରାଭୁ ରାଃ କିରିୟା ଏମାପେ ତାନିଙ୍ଗ୍ ଚି ନେ ଚିଠି ସାକାମ ସବେନ୍ ହାଗା କୋକେ ପାଢାୱ କେତେ ଆୟୁମା କୋପେ।
\v 28 ଆବୁୱାଃପ୍ରାଭୁ ୟୀଶୁ ମାସୀହ ରାଃ ଆନୁଗ୍ରାହା ଆପେ ଚେତାନ ରେ ହବାକାତୋଃ ଚା।
