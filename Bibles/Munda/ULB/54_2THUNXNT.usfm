\id 2TH
\ide UTF-8
\rem Copyright Information Creative Commons Attribution ShareAlike 4.0 License
\h 2 ଥିସଲୁନୀକିୟୋରେନ
\toc1 ଥିସଲୁନୀକିୟୋରେନ କୋ ଲାଗିନ ପାଉଲୁସ ପ୍ରେରିତ ରାଃ ଦୁସରା ଚିଠି
\toc2 2 ଥିସଲୁନୀକିୟୋରେନ
\toc3 2 ଥିସଲୁନୀକିୟୋରେନ
\mt1 The Second Epistle of Paul to the Thessalonians
\mt1 2 ଥିସଲୁନୀକିୟୋରେନ କୋ ଲାଗିନ ପାଉଲୁସ ପ୍ରେରିତ ରାଃ ଦୁସରା ଚିଠି
\c 1
\p
\v 1 ପାଉଲୁସ ଆଡୋଃ ସିଲବାନୁଷ ଆଡୋଃ ତିମୁଥିୟୁସ ପାଡ଼େଏତେ ଆଡୋଃ ଥିସୁଲୁନିକିୟା କାଲିସିୟା ରାଃ ନୁତୁମ୍ ଅକନକୋ ଆବୁୱାଃ ଆପୁ ପାରମେଶ୍ଵର ହାର ପ୍ରାଭୁ ୟୀଶୁ ମାସୀହ ରେ ମେନାକୋଆ।
\v 2 ଆବୁୱାଃ ଆପୁ ପାରମେଶ୍ଵର ଅ। ଡୋଃ ପ୍ରାଭୁ ୟୀଶୁ ମାସୀହ ପାଡ଼େତେ ଆପେକେ ଆନୁଗ୍ରାହା ହାର ଜୀଉସୁକୁ ନାମ ଇଦିୟୋଃ କା।
\v 3 ହେ ହାଗାକୋ, ଆପେୟ। ବିଷାୟ ରେ ଆଲେକେ ସବେନ ସାମାୟ ପାରମେଶ୍ଵରା ଧନ୍ୟାବାଦ ରିକା ଚାହୀ ଆଡୋଃ ନେଆ ବୁଗିନାଃ ହ ତାନାଃ ଏନାଲାଗିନ୍ତେ ଚି ଆପେୟାଃ ବିଶ୍ଵାସ ଥିମ୍ବାଗୀ ବାଢ଼ାଅ ଇଦିୟୋଃ ତାନାଃ ଆଡୋଃ ଆପେ ସବେନ କୱା ଦୁଲାଡ଼ ଆପେ ଥାଲାରେ ଥିମ୍ବାଗୀ ବାଢ଼ାଅ ଇଦିୟୋଃ ତାନା।
\v 4 ନେତାଃ ସାନ୍ତେ ଚି ଆଲେ ଖୁଦ ପାରମେଶ୍ଵର ରାଃ କାଲିସିୟା ରେ ଆପେୟାଃ ବିଷୟରେ ଘାମାଣ୍ଡ ତାନାଲେ ଚି ଚିମନାଙ୍ଗ ସାସାତି ଆଡୋଃ ତାକଲିଫ ଆପେ ସାହାତିଙ୍ଗ ତାନାପେ ଏନ ସବେନାଃ ରେ ଆପେୟାଃ ଧିରାଜ ଆଡୋଃ ବିଶ୍ଵାସ ନେଲୋଃତାନା।
\v 5 ନେୟାଃ ପାରମେଶ୍ଵର ରାଃ ସାର୍ତି ନ୍ୟାୟ ରାଃ ସାଫା ପ୍ରାମାଣ ତାନାଃ ଚି ଆପେ ପାରମେଶ୍ଵର ରାଃ ରାଇଜ ରାଃ ଯୋଗ୍ୟ ବାଇୟୋଃ ପେ, ଏନାଲାଗିନ୍ତେ ଆପେ ଦୁକୁୱ ଗି ଉଠାଓ ତାନାପେ।
\v 6 ଚିୟାଃଚି ପାରମେଶ୍ଵର ରାଃ ନାଡ଼େଏ ନେୟା ନ୍ୟାୟ ତାନାଃ, ଚି ଅକନ କ ଆପେକେ ସାତାଅ କ ଏମାପେତାନାକ ଇନିକୁକେ ଏନାରାଃ ବାଦଲାରେ ସାତାଅ ଏମେୟାଏ ଇନିଃ କେ ବାଦାଲା ରେ ସାତାଅଇ ପେ।
\v 7 ଆଡୋଃ ଆପେକେ ଅକନକୋ ସାସାତି ପେ ନାମତାନା ଆଲେୟାଃ ଲଅଃ ଜୀଉସୁକୁ ଏମେୟାଏ, ଏନ ସାମାୟ ଚିମ୍ତାଙ୍ଗ ଚି ପ୍ରାଭୁ ୟୀଶୁ ଆଜାଃ ପେଡ଼େଜାନ ସିର୍ମାଦାସୀ ଲୋଃ ଜୁଲୋଃତାନ ସେଙ୍ଗେଲ ରେ ସିର୍ମାଦିଶୁମ ଏତେ ନେଲୋଗାଏ।
\v 8 ଆଡୋଃ ଅକନ ପାରମେଶ୍ଵରକେ କାକୋ ନେଲ ଉରୁମିତାନା ଆଡୋଃ ଆବୁୱାଃ ପ୍ରାଭୁ ୟୀଶୁଆଃ ସୁସାମାଚାର କେ କାକୋ ମାନାତିଙ୍ଗ ତାନା ଇନକୁଏତେ ବାଦଲା ଇଦିୟାଏ।
\v 9 ଇନକୁ ପ୍ରାଭୁ ନାଡ଼େଏତେ, ଆଡୋଃ ଇନିଜାଃ ପେଡ଼େଏ ରାଃ ଯୁନୁଲ ତେ ସାଙ୍ଗିନ କେତେ ଜାନାୱ ରାଃ ବିନାଶ ରାଃ ଶାଜାଇ କୋ ନାମେୟା
\v 10 ନେୟା ଏନ ହୁଲାଙ୍ଗ ହବାୱା, ଚୁଇଲା ଇନିଃ ଆଜାଃ ପାବିତାର ହୋଡ଼ୋ କୋଲୋଃ ମାନାରାଙ୍ଗ ନାମେନାଙ୍ଗ ଆଡୋଃ ସବେନ ବିଶ୍ଵାସ ରିକାତାନକୋରେ ଆଶ୍ଚର୍ଯ ହୋବା ଲାଗିନ ହିଜୁଗାଏ, ଚିୟାଃଚି ଆପେ ଆଲେୟାଃ ଗାୱାହୀରେ ପେ ବିଶ୍ଵାସ କାଦାପେ।
\v 11 ଏନାଲାଗିନ୍ତେ ଆଲେ ଜାନାୱ ଆପେୟାଃ ଲାଗିନତେ ବିନ୍ତି ତାନାଲେ, ଚି ଆବୁୱାଃ ପାରମେଶ୍ଵର ଆପେକେ ନେ କେଡ଼ାକ। ନ ରାଃ ଲେକା ଆଟକାରେଚାଏ, ହାର ଭାଲାଇ ରାଃ ସବେନ ମିୟାଃସାନ। ଙ୍ଗ ହାର ବିଶ୍ଵାସରାଃ ସବେନ ମିୟାଃକାମିକେ ପେଡ଼େଏ ତେ ପୁରାଏଚା।
\v 12 ଚି ଆବୁୱାଃ ପାରମେଶ୍ଵର ଆଡୋଃ ପ୍ରାଭୁ ୟୀଶୁ ମାସୀହ ରାଃ ଆନୁଗ୍ରାହା ଲେକାତେ ଆବୁୱାଃ ପ୍ରାଭୁ ୟୀଶୁ ଆଃ ନୁତୁମ ଆପେରେ ମାନାରାଙ୍ଗ ଅଚା, ହାର ଆପେ ଇନିଜାଃ ରେ।
\c 2
\p
\v 1 ହେ ହାଗାକୋ, ନାଃ ଆବୁ ଆବୁୱାଃ ପ୍ରାଭୁ ୟୀଶୁ ମାସୀହ ଗାଃ ହିଜୁଃ, ଆଡୋଃ ଇନିଜାଃ ନାଡ଼େଃ ରେ ଆବୁୱାଃ ହୁଣ୍ଡିନ୍ ରାଃ ବିଷାୟ ରେ ଆପେକେ ବିନ୍ତି ତାନାଲେ,
\v 2 ଚି ଜାହାନ ଆତ୍ମା, ୟାଦ ବାଚାନ, ୟାଦ ଚିଠିରା ଲେକାତେ, ଅକନାଃ ଚି ଆଲେପାଡ଼େତେ ତାନାଃ ମେନ୍ତେ, ବୁଝାଅ କେତେ ଚି ପ୍ରାଭୁ ଆଃ ଦିନ୍ ହିଜୁଃ ଥେବାଃ ଲେନା, ଆପେୟାଃ ମୋନ ଆଚାନାକ୍ ଆଲୋକା ଆସ୍ଥିରଚା ଆଡୋଃ ଆଲୋପେ ବରୋୟା।
\v 3 ଜାହାନ ଲେକାତେ ଅକେୟାଃ ଧୋଖାରେ ଆଲୋପେ ହିଜୁଗା, ଚିୟାଃଚି ଏନ ଦିନ କା ହିଜୁଗା ଚିମ୍ତାଙ୍ଗ ସାନ ଧାର୍ମରାଃ ବାଗେ କା ହବାୱା, ଆଡୋଃ ହେନ ପାପରାଃ କଡ଼ା ଆର୍ଥାତ ବିନାଶ ରାଃ ହୋନ କାଏ ଉଦୁବେନୋଗାଏ।
\v 4 ଅକନିଃ ବିରୋଧ ରିକାୟାଏ, ଆଡୋଃ ସବେନ କୋଏତେ ଅକଏ ଇଶ୍ୱାର ୟାଦ ସେୱା ନାମେନିଃ କାଜିୟୋଃୱାଏ, ଆଇଃ ଆଏଃକେ ମାରାଙ୍ଗ୍ ଉଦୁବେନୋଗାଏ, ନେତାଃ ସାନ୍ ଚି ଇନିଃ ପାରମେଶ୍ଵର ରାଃ ମାନ୍ଦିରରେ ଦୁବକେତେ ଆଏଃ ଆଏଃକେ ପାରମେଶ୍ଵର୍ ଉଦୁବେନୋଗାଏ।
\v 5 ଚିନାଃ ଆପେ କାପେ ପାହାମ୍ ତାନା ଚି ଚିମ୍ତାଙ୍ଗ୍ ଇଙ୍ଗ ଆପେତାଃରେ ତାଇ କେନାଇଙ୍ଗ, ଦୋ ଆପେକେ ନେ କାଜି, କାଜି ତାଇକେନାଇଙ୍ଗ ?
\v 6 ଆପେ ଏନ ଜିନିଷକେ ସାରିୟାମପେ, ଅକନାଃ ଇନିଃକେ ନାଃ ରକାୱି ତାନାଏ ଚି ଇନିଃ ଆଜାଃଗି ସାମାୟରେ ଉଦୁବେନ ଚାଏ।
\v 7 ଚିୟାଃଚି ଆଧାର୍ମ ରାଃ ଭେଦ୍ ନାଃ ଅଗି କାମି ଇଦି ତାନାଏ, ମାଗାର ନାଃ ମିୟାଃ ରୋକାୱନି ମେନାଇଜା, ଆଡୋଃ ଚିମ୍ତାଙ୍ଗ୍ ସାନ୍ ଇନିଃ କାଏ ସାଙ୍ଗିନଗାଏ, ଇନିଃ ରକାୱ କାଇୟାଏ।
\v 8 ଏନ୍ତେ ହେନ ଆଧାର୍ମି ନେଲୋଗାଏ, ଅକନିଃ କେ ପ୍ରାଭୁ ୟୀଶୁ ଆଜାଃ ମଚାରାଃ ଅହଙ୍ଗତେ ଗୋଜିୟାଏ, ଆଡୋଃ ଆଜାଃ ହିଜୁରେୟାଃ ମାସ୍କାଲ ତେ ଭାସ୍ମ ତାଇୟାଏ।
\v 9 ଏନ ଆଧାର୍ମି ଗାଃ ହିଜୁଃ ଶାୟତାନ ରାଃ କାମିରା ଲେକାତେ ସବେନ ଲେକାନ ରାଃ ହିହିଡ଼ ପେଡ଼େଏ ଆଡୋଃ ଚିହ୍ନା ଆଡୋଃ ଆକଚାକାଅ କାମିରାଃ ଲୋ।
\v 10 ଆଡୋଃ ନାଶ୍ ହବାଅକୋ ଲାଗିନ୍ ଆଧାର୍ମ ରାଃ ସବେନ ଲେକାନ୍ ରେଆ ଧୋଖା କୋଲୋଃ ହବାୱା, ଚିୟାଃଚି ଇନକୁ ସାର୍ତି ରାଃ ଦୁଲାଡ଼ କେ କାକୋ ଗ୍ରାହାନ କେଦା ଅକନାଃତେ ଇନକୁୱାଃ ଉଦ୍ଧାର ହବାୱତେ।
\v 11 ଏନା ମେନ୍ତେ ପାରମେଶ୍ଵର ଇନକୁରେ ମିୟାଃ ଭାଟକାଅରାଃ ପେଡ଼େଏ କେ କୁଲେୟାଏ ଚି ଇନକୁ ବେଦା ତେୟାକେ ବିଶ୍ଵାସ ୟାକ,
\v 12 ଏନାତେ ଚିମିନ ହୋଡ଼କୋ ସାର୍ତି କେ କାକୋ ବିଶ୍ଵାସେୟା, ମେନଦୋ ଆଧାର୍ମତେ ରାସିକା ୱାକୋ, ଇନକୁ ସବେନ୍ ସାଜାକୋ ନାମେୟା।
\v 13 ହେ ହାଗାକୋ, ଆଡୋଃ ପ୍ରାଭୁଗା ଦୁଲାଡ଼ ହୋଡ଼କୋ, ଜାରୁରୀ ମେନାଃ ଚି ଆଲେ ଆପେୟାଃ ବିଷାୟ ରେ ସବେନ ଇମ୍ତାଙ୍ଗ ପାରମେଶ୍ଵର ରାଃ ଧାନ୍ୟାବାଦ ରିକା କାତେୟାଲେ, ଚି ପାରମେଶ୍ଵର୍ ଦୋ ମୁନୁଏତେ ଆପେକେ କେ ସାଲାକେଃ ପେୟାଏ ଚି ଆତ୍ମାରାଃ ହରାତେ ପାବିତାର ବାଇକେତେ, ସାର୍ତିରାଃ ବିଶ୍ଵାସ କେତେ ଉଦ୍ଧାର ନାମେପେ।
\v 14 ଅକନାଃ ଲାଗିନ୍ ଇନିଃ ଆପେକେ ଆଲେୟାଃ ସୁସାମାଚାର ରାଃ ହରାତେ କେଡ଼ାକେଃ ପେୟାଏ ଚି ଆପେ ଆବୁୱାଃ ପ୍ରାଭୁ ୟୀଶୁ ମାସୀହ ଗାଃ ମାନାରାଙ୍ଗ୍ କୋ ନାମେ ୟାପେ।
\v 15 ଏନା ମେନ୍ତେ ହେ ହାଗାକୋ, ସ୍ଥିର ତାଇନ୍ ପେ, ଆଡୋଃ ଅକନ-ଅକନ କାଜି ଆପେ ଦୋ ବାଚାନ ୟାଦ ଚିଠିରାଃ ହରାତେ ଆଲେତେ ଶିଖାଅ କାନାପେ, ଏନାକେ ସାବା କାପେ।
\v 16 ଆବୁୱାଃ ପ୍ରାଭୁ ୟୀଶୁ ମାସୀହ ଆମ ଗି, ଆଡୋଃ ଆବୁୱାଃ ଆପୁ ପାରମେଶ୍ଵର, ଅକନିଃ ଆବୁକେ ଦୁଲାଡ଼ କେଃବୁଆ ଆଡୋଃ ଆନୁଗ୍ରାହା ତେ ଜାନାଅରାଃ ଜୀଉସୁକୁ ଆଡୋଃ ବୁଗିନ ଆଶ୍ରା ଏମ କାଦାଏ,
\v 17 ଆପେୟାଃ ମୋନକୋରେ ଜୀଉସୁକୁ ଏମେଚାଏ ଆଡୋଃ ଆପେକେ ସବେନ୍ ଲେକାନାଃ ବୁଗିନ କାମି ଆଡୋଃ ବାଚାନରେ କେଟେଃ ଚାଏ।
\c 3
\p
\v 1 ଆଖରୀ ରେ, ହେ ହାଗାକୋ, ଆଲେ ଲାଗିନ୍ ବିନ୍ତି ପେ ପ୍ରାଭୁଗାଃ ବାଚାନ ନେକା ଜାଲଦି ପାସ୍ରାଅଃ ଆଡୋଃ ମାହିମା ନାମଃ, ଆପେରେ ହବାକାନା,
\v 2 ଆଡୋଃ ଆବୁ ଟେଢା ଆଡୋଃ ଦୁଷ୍ଟ ହଡ଼ ଏତେ ବାଚାୱ କେତେ ତାଇନାବୁ ଚିୟାଃଚି ସବେନ୍ କୋୱାଃ ରେ ବିଶ୍ଵାସ ବାନଃ
\v 3 ମେନଦୋ ପ୍ରାଭୁ ସାର୍ତି ତାନିଃ, ଇନିଃ ଆପେକେ କେଟେଃ ତେ ସ୍ତିର୍ ୟାଏ ଆଡୋଃ ଏନ ଦୁଷ୍ଟ ଏତେ ବଞ୍ଚାଅ ବୁୱାଏ।
\v 4 ଆଲେକେ ପ୍ରାଭୁ ରେ ଆପେୟାଃ ଚେତାନ୍ ଭାରୋସା ମେନାଃ ଚି ଅକନ-ଅକନ ଆନାଚୁ ଆପେକେ ଏନାକେ ଆପେ ମାନାତିଙ୍ଗ ତାନାପେ, ମାନାତିଙ୍ଗ ୟାପେ।
\v 5 ପାରମେଶ୍ଵର ଗାଃ ଦୁଲାଡ଼ ଆଡୋଃ ମାସୀହ ଗାଃ ଧିରାଜ ପାଡ଼ ପ୍ରାଭୁ ଆପେୟାଃ ମାନ୍ କେ ଆଗୁୱାଇ ୟାଏ।
\v 6 ହେ ହାଗାକୋ, ଆଲେ ଆପେକେ ଆଲେୟାଃ ପ୍ରାଭୁ ୟୀଶୁ ମାସୀହ ଗାଃ ନୁତୁମ୍ ତେ ଆନାଚୁ ଏମାପେ ତାନାଲେ ଚି ଆପେ ସବେନ ନେକା ହାଗା କୋଏତେ ଗେନା ତାଇନଃପେ ଅକଏ ଆନୁଚିତ୍ ସେନ୍ ସେନେୟାଏ ଆଡୋଃ ଅକନ ଶିକ୍ଷା ଇନିଃ ଇଙ୍ଗେତେ ନାମ କାଦାଏ ଏନ ଲେକାତେ କାଏ ସେନେୟା
\v 7 ଚିୟାଃଚି ଆପେ ନାଃ ସାରିୟାପେ ଚି ଅକନ ରିତିତେ ଇଙ୍ଗ ଲେକା ଚାଲ ସେନେ ଚାହି, ଚିୟାଃଚି ଇଙ୍ଗ ଆପେୟାଃ ଥାଲାରେ ଆନୁଚିତ୍ ଚାଲ କାଇଙ୍ଗ ସେନେୟା।
\v 8 ଆଡୋଃ ଅକଏ ଗାଃ ହଲଙ୍ଗ ଫିରିରେ କାଇଙ୍ଗ ଜୋମ୍ ମେନଦୋ ମେହନାତ୍ ଆଡୋଃ ଖାଟାଅ କେତେ ନୁବାଃ ସିଙ୍ଗି କାମି ଧାନ୍ଦା ରିକା ତାଇ କେନାଇଙ୍ଗ ଚି ଆପେ ମେସେ ଅକୟାଃରେ ହାମ୍ବାଲ ଆଲୋ ନାମଃ ଚା।
\v 9 ନେୟା କାହା ଚି ଇଙ୍ଗକେ ଆଧିକାର କାହା, ମେନଦୋ ନେୟାମେନ୍ତେ ଚି ଆପନେ ଆପକେ ଆପେୟାଃ ଲାଗିନ୍ ଆଦାର୍ଶ ମାଣ୍ଡାଅ କେଦାଇଙ୍ଗ ଚି ଇଙ୍ଗ ଲେକା ଚାଲ ସେନେପେ।
\v 10 ଚିୟାଃଚି ଅକଇମତାଙ୍ଗ ଇଙ୍ଗ ଆପେତାଃ ରେ ତାଇକେନାଇଙ୍ଗ୍, ଏଣ୍ଡେୟ ଏନ ଆଜ୍ଞା ଆପେକେ ଏମ ତାଇକେନାଇଙ୍ଗ୍ ଚି, ଆଗାର ଅକଏ କାମି ରିକା କାଏ ସାନାଙ୍ଗ ରେ ଦୋ ଜୋମ୍ ହ କାଏ ଧାଡ଼ିୟାଏ।
\v 11 ଆଲେ ଆୟୁମ ତାନାଲେ, ଚି ଚିମନାଙ୍ଗ ହୋଡ଼କ ଆପେୟାଃ ଥାଲାରେ ଆଲସି ସେସେନ ସେସେନାକୋ; ଆଡୋଃ ଜାହାନ କାମି କାକୋ ରିକାତାନା, ମେନଦୋ ଏଟାଃ କୋୱାଃ କାମିରେ ତିଈ ସାଜୁବାଡ଼ା ୟାକ।
\v 12 ଏନଲେକାନ କୋକେ ଇଙ୍ଗ ପ୍ରାଭୁ ୟୀଶୁ ମାସୀହ ରେ କାଜିୟାଇଙ୍ଗ ଆଡୋଃ ବୁଝାଅ ୟାଇଙ୍ଗ ଚି ଚୁପଚାପ କାମିକେତେ ଆପାନାଃ ଗି ହଲଙ୍ଗ ଜୋମ୍ ବାଡ଼ାଏପେ।
\v 13 ହେ ହାଗାକ, ଭାଲାଇ ରିକା ଲାଗିନ୍ ସାହାସ୍ ଆଲୋପେ ବାଗି।
\v 14 ଆଗାର ଅକଏ ଆଲେଆଃ ଏନ ପାତ୍ରୀ ରେନ ବାକାଣ କେ କାକୋ ମାନାତିଙ୍ଗ ରେ ଇନକୁ ପାଡ୍ ଆଲୋପେ ନେଲେ ଆଡୋଃ ଇନିଃ ଲୋଃ ଆଲୋପେ ମିଲାଅନା ଏନାମେନ୍ତେ ଚି ଇନିଃ ଗିଉଗୱାଏ।
\v 15 ଏଣ୍ଡେୟ ଇନିଃ କେ ବାଇରି ଆଲୋପେ ବୁଝାୱା, ମେନଦୋ ହାଗା ସାରିକେତେ ଚିତାଓନି ଏମାଇପେ।
\v 16 ନାଃ ପ୍ରାଭୁ ଅକନିଃ ଜୀଉସୁକୁ ରେନ ସ୍ରତା ତାନିଃ ନାଃ ହ ଆପେକେ ସବେନ୍ ହୁଲାଙ୍ଗ ଆଡୋଃ ସବେନ୍ ପ୍ରାକର୍ ତେ ଶାନ୍ତି ଏମେଚାଏ। ପ୍ରାଭୁ ଆପେ ସବେନ୍ କୋଲୋଃ ସବେନ୍ ହୁଲାଙ୍ଗ ତାଇନଃ ଚାଏ।
\v 17 ଇଙ୍ଗ ପାଉଲୁସ, ତିଃ ତେ ଜୋହାର ଅଲତାନାଇଙ୍ଗ। ଆଡୋଃ ପାତ୍ରୀ ରେ ନେନ୍ ଚିହ୍ନା ମେନାଃ; ନେଲେକାତେ ଅଲେୟାଇଙ୍ଗ।
\v 18 ଆବୁୱାଃ ପ୍ରାଭୁ ୟୀଶୁ ମାସୀହ ଗାଃ ଆନୁଗ୍ରାହା ଆପେ ସବେନ୍ ରେ ହବାକାନତେୱଚା।
